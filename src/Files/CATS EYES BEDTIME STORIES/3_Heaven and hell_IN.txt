स्वर्ग और नर्क (प्रेम-मणि)

हमारा शावक कुछ देर तक वहाँ बूढ़े शेर के साथ रुका, जिसे कहानियाँ सुनकर उसके साथ पांडित्य साझा किया। जिनमें से कुछ आब आपको भी बताएंगे। कुछ समय में अन्य जानवरों के बच्चे भी आ गए और सुनने लगे।


एक लकड़बग्घा समुराई योद्धा था जो एक बूढ़े साधू वानर के सुदूर घर की ओर यात्रा पर निकला। पहुंचते ही सीधा अंदर पहुंचा और चिल्लाया,


“साधू वानर, मुझे बताओ! स्वर्ग और नर्क में क्या अंतर है?


साधू कुछ देर तक शांत बैठा रहा। फिर वह मुड़ा और उसने योद्धा की ओर देखा।

“तुम खुद को समुराई योद्धा कहते हो,” वह हंसा। “क्यों, खुद को देखो। तुम कुछ नहीं बस एक जानवर की काया हो!”



“क्या बक रहे हो!!” समुराई चिल्लाया, और अपनी तलवार निकालने को उद्धत हुआ।

“ओहो!” साधू बिला। "मैं देख रहा हूँ कि तुम अपनी तलवार निकालने जा रहे हो। मुझे शक है कि तुम उससे एक मक्खी का भी सिर काट पाओगे।"

समुराई इतना क्रोधोन्मत्त हो गया कि खुद को काबू नहीं कर पाया। उसने म्यान में से तलवार निकाली और बूढ़े साधू का सिर काटने के लिए ऊपर उठाई। उसी समय साधू ने उसकी खौलती हुई आँखों में देखा और कहा,


"यही, मेरे पुत्र, नर्क का द्वार है।" इस बात का एहसास होने पर कि साधू ने उसे शिक्षा देने के लिए अपना जीवन जोखिम में डाल दिया, समुराई ने धीरे से अपनी तलवार नीचे की और वापस म्यान में रख ली। वह साधू की शिक्षा का धन्यवाद देने के लिए साधू के सामने झुका।


"मेरे मित्र," साधू ने कहा, "यह स्वर्ग का द्वार है।

अब आओ बैठो और मैं तुम्हें एक और कहानी सुनाऊँगा"


"ज़रूर साधू वानर, कृपया सुनाये।" लकड़बग्घा बोला, अपनी तलवार अलग राखी और आदर सहित बैठ गया।" एक पवित्र खरगोश रब्बी भगवान से स्वर्ग और नर्क के बारे में बात कर रहा था।

"आओ," भगवान बोले। "मेरे साथ चलो, और मैं तुम्हें नर्क दिखाऊँगा।"

और वे साथ में एक ठंडे और कठोर पत्थरों वाले कमरे में गए। कमरे के बीचों-बीच, आग के ऊपर, एक बड़े बर्तन में खिचड़ी पक रही थी। खिचड़ी की बहुत स्वादिष्ट खुशबू आ रही थी और इससे खरगोश रब्बी के मुंह में पानी आ गया। बर्तन के चारो ओर घेरा बनाकर जानवरों का एक समूह बैठा था, और उनमें से हर के हाथ में एक दिलचस्प रूप से लंबा चम्मच था। चम्मच की लंबाई बर्तन तक पहुँचने के लिए काफी थी; लेकिन उन चम्मचों के हत्थे इतने बेडौल थे कि जब भी वे अपना चम्मच बर्तन में डुबोकर मुंह में डालने की कोशिश करते थे, खिचड़ी फैल जाती थी। खरगोश उनके भूखे पेट की गुड्गुड़ाहट सुन सकता था। वे ठंडे, भूखे और दयनीय थे।



"और अब," भगवान ने कहा, "मैं तुम्हें स्वर्ग दिखाऊँगा।"


साथ में वे दूसरे कमरे में गए, जो पहले वाले कमरे जैसा ही था। बीचो-बीच में एक दूसरे बर्तन में खिचड़ी पाक रही थी; उसके चारो ओर जानवरों का दूसरा समूह बैठा था; और हर किसी के हाथ में निराशाजनक रूप से लंबे चम्मच थे। लेकिन अब वे चम्मच अपनी गोद में रखकर या पत्थर पर अपने बगल में रखकर बैठे थे। वे शांति से और प्रसन्नता से एक दूसरे से बात कर रहे थे। वे गरम थे, उनका पेट भरा हुआ था और वे खुश थे।

"हे ईश्वर, मैं समझा नहीं," खरगोश ने कहा। "पहला कमरा किस प्रकार नर्क और दूसरा कमरा किस प्रकार स्वर्ग था?"

भगवान मुस्कुराए। "आसान है," उन्होने कहा। "देखो, इन्होने एक दूसरों को खिलना सीख लिया है।"

साधू ने लकड़बग्घे हो फलों का कटोरा दिया और निष्कर्ष बताया:

"जैसे कि स्वर्ग में है, वैसे ही धरती पर भी है। हम डरा हुआ व्यवहार करने और प्रेमपूर्ण व्यवहार करने में से एक चुन सकते हैं; और अगर हम प्रेम देना चुनते हैं तो हमें प्रेम ही वापस मिलेगा।