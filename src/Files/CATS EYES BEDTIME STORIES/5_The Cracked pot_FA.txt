گلدان شکسته. ( جواهرات زندگی)

«حمال آبی در یک روستای جنگلی زندگی می کرد. او از خمره ای استفاده می کرد که بر روی آن ترکی قرار داشت  به نحویکه وقتی حمال آن را از آب پر میکرد تا وقتی که برسد به خانه شان که در دوردست ها بود، تنها نصفی از آب داخل کوزه باقی می ماند.

به مدت 2 سال این موضوع ادامه داشت و هر بار که حمال، خمره ی خود را از آب پر می کرد تا زمانی که به خانه اش برسد، تنها نصف خمره آب داشت. البته خمره ای که سالم بود، به خود افتخار می کرد که می تواند آب را تا انتهای مسیر در خود نگاه دارد. اما خمره ی شکسته شده از اینکه ناقص است، شرمسار بود و بسیار از اینکه تنها می تواند نصف ظرفیتش، آب را در داخل خود بگنجاند، شرمسار بود. 



بعد از 2 سال در حالی که خمره آب غمگین بود، تصمیم گرفت با حمال حرف بزند: 
« من از تو شرمسارم و می خواهم که از تو عذرخواهی کنم.»

حمال پرسید: « چرا؟. چرا شرمساری؟» 

«من در طول 2 سال گذشته نتوانستم تمام ظرفیتم را از آب پر کنم و به خاطر ترکی که دارم تو مجبوری تنها نصف من را از آب پر کنی و این همه راه را تا روستا طی کنی. به خاطر این نقص من، تو مجبوری که انقدر کار کنی و به اندازه ی تلاشت، دستمزد نمی گیری.»

حمال آب، برای خمره ترک برداشته ی قدیمی، غصه خورد و در پاسخش گفت:
« وقتی در راه بازگشت به کلبه هستم، از تو می خواهم که به گل هایی که در سر راهمان وجود دارد، نگاه کنی.»

از آن پس، در مسیر تپه ها، خمره ی ترک برداشته قدیمی سعی کرد به آفتاب سوزان و گل های وحشی زیبای موجود در مسیر نگاه کند و اینکار باعث می شد که حالش بهتر و خوشحال تر باشد. اما در پایان مسیر، باز یاد این می افتاد که نمی تواند از تمام ظرفیت خود برای پر کردن آب استفاده کند و به این ترتیب از حمال، عذرخواهی می کرد. 



حمال به خمره گفت: 

« هیچ دقت کردی که چرا گل ها تنها در طرف شکسته تو قرار داشتند نه در طرف سالم؟ به این خاطر است که من از نقص تو آگاه هستم و از آن نهایت استفاده را کردم. من گل ها را در سمتی که طرف شکسته تو بر روی دوشم قرار می گیرد، کاشتم و این کار باعث می شد که در راه بازگشت به خانه تو به این گل ها آب دهی. به این ترتیب در عرض 2 سال، چنین گل های زیبایی کاشته شدند و من از آن ها برای زیبا تر کردن خانه ام استفاده می کنم. بدون تو این راه، چنین گیاهان و گل های زیبا را نداشت. 

شیر کهن سال چند لحظه سکوت کرد، به دوردست ها نگاه کرد و اینگونه نتیجه گیری کرد:

« همه ما کمبودها و ضعف های خود را داریم، اما اگر بخواهیم می توانیم از این نقاط ضعف بهترین استفاده را بکنیم. در چشمان بصیرت، هیچ چیز دور انداختنی و بی استفاده نیست. ضعف های خود را بشناسید و سعی کنید زندگی بهتری را برای خود رقم بزنید. این را به خاطر داشته باشید که در ضعف ها، می توانی نقاط قوت را پیدا کنی. 

بنابراین با مقایسه کردن خودتان با دیگر، خود را از قبل پیش بینی نکنید. این تفاوت های ماست، که ما را زیبا و خاص می کند
