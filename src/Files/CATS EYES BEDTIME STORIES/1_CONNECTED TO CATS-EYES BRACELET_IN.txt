दुर्लभ पीताभ पत्थर की कहानियाँ
दुर्लभ पीताभ पत्थर के कंगन से जुड़ी

ये कहानियाँ कुछ लिखित कहानियों और इन्टरनेट पर मिली कुछ प्रेरणादायी कहानियों का रूपान्तरण है, जिनका चुनाव कंगन के हर मोती की तरह किया गया है।

श्री निक डी 2014-07-12

जंगली बिल्ली ने अपनी आंखे कैसे पायीं। (पहला पीताभ रत्न)
आपको थोड़ा अजीब लगेगा कि कहानी इस तरह शुरू हो रही है, लेकिन ये कुछ यात्रा वृतांत सा है।

एक बार एक बूढ़ा और बुद्धिमान शेर था जिसने जंगल के उष्णप्रदेशों के पार तक यात्रा की थी और अब पहाड़ों की ओर चल पड़ा था। वहाँ उसे एक नदी मिली और नदी के किनारे बहुमूल्य पत्थरों का एक जोड़ा; दुर्लभ पीताभ पत्थर। वे सूरज की रौशनी में चमक रहे थे और जगमगा रहे थे। उसने उन्हें उठा लिया और अपने थैले के अंदर एक और थैले और उसके अंदर एक और थैले की छिपी हुई जेब में रख लिया और फिर निकाल पड़ा।

हाँ, आपको अजीब लगेगा कि शेर के पास एक थैला था लेकिन ये शेर कुछ घुमक्कड़ किस्म का था। थोड़ी देर बाद उसने रात के लिए डेरा बनाया और फिर आराम और साहचर्य के लिए अलाव जला लिया।


थोड़ी ही दूर पर एक शावक था, जो जंगल में अपना रास्ता भटक गया था और पहाड़ पर आ गया, उसकी नज़र रौशनी पर पड़ी और वो उत्सुकतापूर्वक पथिक के पास पहुँच गया। पर्वतीय उष्णप्रदेशीय जंगल के घने अंधेरे में रौशनी का राह दिखाना सुकून भरा था। पहले तो वो शक्तिशाली शेर के भयानक रूप को देख कर डर गया, जो आग की चंचल लपटों के सम्मुख बैठा था।

लेकिन इससे उसकी उत्सुकता और भी बढ़ गयी और उसने शेर से पूछा कि वह क्या रात में साथ में ठहर सकता है और अगर संभव हो तो कुछ भोजन मिल सकता है।
बूढ़े शेर ने अपनी सहमति दे दी और थैले में से रोटी का एक बड़ा टुकड़ा निकाला।
हाँ, अब आप सोचेंगे कि कितनी अजीब बात है शेर गोश्त की बजाए रोटी खा रहा है लेकिन ये शेर घुमक्कड़ किस्म का था। लेकिन अब शावक की नज़र थैले के अंदर के थैले में रखे बहुमूल्य पत्थर पर पड़ गई। चाँदनी में वे चमक रहे थे और जगमगा रहे थे। उसने मज़ाक में कहा:

“अरे वाह! इसकी जगह क्या मुझे वे पत्थर मिल सकते हैं?“

उसने अपना वाक्य पूरा भी नहीं किया था कि एक पूरी तरह अजनबी के साथ ऐसी गुस्ताखी करने के लिए उसे पछतावा हो रहा था।


लेकिन शेर ने कहा हाँ, क्यों नहीं, तुम मेरे पत्थर ले सकते हो।“

नन्हें शावक को अपने भाग्य पर भरोसा नहीं हुआ। वह इस कदर भौचक्का रह गया था कि थोड़ी सी भी रोटी खाए बिना ही उसने अलविदा कह दिया। जहां तक मुझे लगता है उसने हिम्मत नहीं की कि बूढ़ा शेर अचानक अपना विचार बदल न दे। शावक ने पत्थर उठाया और आदर सहित कृतज्ञता दिखाते हुए पीछे हटा फिर भी उसे ऐसा महसूस हो रहा था जैसे कोई परीक्षा की घड़ी हो और शेर अपना विचार बदल देगा।

शेर ने अपनी रोटी नहीं खाई और करवट बदलकर सो गया।  लेकिन अधिक समय नहीं बीता था कि उसे दूर से पैरों की आहट सुनाई दी और शावक फिर से आया था। वह सुलगती हुई आग के सामने बैठ गया, उसने पत्थर लौटाया और बोला:

“आपकी मेहरबानी और उदार तोहफे के लिए शुक्रिया। लेकिन कुछ और है जो मैं इन बहुमूल्य पत्थरों की जगह लेना पसंद करूंगा, कुछ और भी अधिक बहुमूल्य। और वह वो बात है जिसने आपको बिना किसी संदेह या हिचकिचाहट के ये पत्थर मुझे देने की इच्छा दी।“

“वो तुम्हें ज़रूर मिलेगी,» बूढ़े शेर ने कहा, “ और भी बहुत कुछ मिलेगा। मैं इन बहुमूल्य पत्थरों को तुम्हारी आंखे बना दूँगा, जो अंधेरे में चमकेंगी और तुम अंधेरे में भी अपना रास्ता ढूंढ पाओगे। अंधेरी जगहों को खोजने में इनका इस्तेमाल सावधानीपूर्वक करना और अपनी रौशनी दूसरों के साथ भी साझा करना; अंदर जाने वालों के साथ भी और बाहर जाने वालों के साथ भी। अपने अंदर के नफरत को मिटा कर अन्तर्मन को भी प्रकाशित करना और उस प्रेम के प्रकाश का प्रयोग करना जब भी तुम्हें इस बड़ी दुनिया में कहीं नफरत मिले और ऐसे कई अंधेरे स्थान जंगल में भी हैं।

हाँ, अब आप सोचते होंगे कि शेर के पास जादुई शक्तियाँ कैसे थी, लेकिन ये शेर घुमक्कड़ किस्म का था। इस प्रकार जंगली बिल्ली को अपनी आँखें मिली और इससे वो अंधेरे में भी देख पाती है। किसी भी बिल्ली पर राशनी चमका कर देखना और आप बहुमूल्य पत्थरों की वापस पड़ती चमक देख पाएंगे।
