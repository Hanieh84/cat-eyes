ክንዲ ዝአክል ይምነየልካ  (ዘይረአዩ ክባራት አእማን )


“ናብቲ በረኻ ክመፅእ ከለኹ አብ መንገዲ ውሽጠይ ዝነኽአኒ ነገር አጋጢሙኒ ። እታ ዓባይ ሓርማዝን መሓዝኣ ንእሽተን አንጭዋን አብ አልባትሮስ መዕርፎ ነፈርቲ ክዛረቡ ሰማዕክዎም ። ናይቲ አንጭዋ መኸዲ ሰዓት በፂሑ ስለዝነበረ እታ አንጭዋ ክትኸድ እንትትብል እታ ዓባይ ሓርማዝ 

"ይፈትወኪ እየ ክንዲ ዝአክል ድማ ይምነየልኪ " በለታ ። 

እታ አንጭዋ ድማ "ክብርቲ መሓዛይ ብሓደ ዘሕለፍናዮ ግዜ ካብ እኹል ንላዕሊ እዩ ። ናትኪ ፍቅሪ ጥራይ እዩ ዘድልየኒ ። አነዉን ክንዲ ዝአክል ይምነየልኪ ። " በለታ 
ተሓቃቂፈን ። እታ አንጭዋ አቲ መደያየቢ ደይባ ኮፍ መበሊአ ሒዛ እታ አልባትሮስ ከደት ። እወ አንጭዋን ሓርማዝን እዉን ክነሓቃቀፋ ይኽእላ እየን ። 

እታ ዓባይ ሓርማዝ ቀስ እናበለት ናብቲ አነ ዝነበርክዎ መፅአት ። ክትበኪ ከምዝደለየት ተረዲኡኒ እዩ ። አነ ግና ክርብሽ ስለዘይደለኩ ስቅ በልኩ ። ንሳ ግና 

"ንዝኾነ ሰብ ደጊምካ ከምዘይትረኽቦ እናፈለጥካ ተሰናቢትካ ትፈልጥዶ?" በለትኒ ።

"እወ! ግን ንሕቶይ ይቅሬታ ግበርለይ እምበር ንምንታይ እዩ እዚ ናይ ዘልአለም ስንብት ኮይኑ?"
?
"አነ ዓባይ እየ ንሳ ድማ አብ ብጣዕሚ ርሑቕ ቦታ እያ ክትነብር ። አነውን ብዙሕ ነገር ይፅበየኒ እዩ ። እቲ ሓቂ ግን ንሳ ናብዚ ትምለሰሉ ግዜ ናተይ ቀብሪ እዩ ዝመስለኒ ። አነ ናብ ናይ ሓራምዝ መንግስቲ እየ ዝኸድ ዘለኹ ። ንሳ ድማ ናብኡ ክትመፅእ አይትኽእልን ። 

“ቅድም ኢልኩም እንትሰናበቱ 'ክንዲ ዝአክል ይምነየልኪ' እንትትበሃሃላ ሰሚዐ ነይረ እሞ እንታይ ማለት እዩ?"

ምስሓቅ ጀመረት እሞ

"ብ ዘርኢ ሓራምዝ ዝተለመደን እናተወራረሰ ዝመፅአን እዩ ። ወለደይ ንኩሉ ከምኡ ይብሉ ነይሮም ።

ንእሽተን ጠጠዉ በለትእሞ ዝኮነ ነገር ከም ተስታዉስ መሲላ ፅንሕ ኢላ ድማ ብደምቢ ፍሽኽ በለት ። 

“ናይ ምዝካር ዓቅመይ ደኺሙ ትማሊካ እንታይ ከምዘኾነ አይዝክርን ግና እቶም ናይ ቀደም ነገራት ከም ትማሊ ዝተገበሩ እየ ዘስታዉሶም ። ክንዲ ዝአክል ይምነየልካ ክንብል ከለና ነቲ ሰብ አብ ሂወቱ ብዘድልይዎ እኹላት ነገራት ክገጥምዎ እናተመነና እዩ ።"
ገፃ ናባይ አዚራ እዚ ዝስዕብ ዝርዝር ሓሳብ አካፈለትኒ

"ፀባይካ ብሩህ ንክኸዉን እኹል ዝኮነ ፀሓይ  ይምነየልካ ።

ንፀሓይ ንክተድንቓ እኩል ዝኮነ ዝናብ ይምነየልካ ።

መንፈስካ ብሂወት ንምፅናሕ እኩል ዝኮነ ታሕጋስ ይምነየልካ ።

እታ ዝነአሰት ሓጎስካ ካብ ሙዚቃ ዝዓበየት ንክትኮን እኩል ዝኮነ ስቃይ ይምነየልካ ።

ድሌትካ ንምምላእ እኩል ዝኮነ ንክትረክብ ይምነየልካ ።

ኩሉ ዝገበርካዮ ንክተሞግስ እኩል ዝኮነ ጥፍአት ይምነየልካ ።

አብ ናይ መወዳእታ ስንብት ንክሕግዘካ እኩል ዝኾነ ሰላምታ ይምነየልካ ።"

እናበኸየት ክትከድ ጀመረት ክሳብ ካብ ዓይነይ ትጠፍእ ብዓይነይ ተኸታተልክዋ ። አብ ዝኮነ ክፋል እቲ እምባ ድልድል ነበረ ፤ ናይ ሓራምዝ መንግስቲ ድልድል ። ፉሉይ ሰብ ንምእላሽ ደቒቓ ንክተሞግሶም ሰዓት ንክትፈትዎም መዓልቲ ንክትርስዖም ድማ ሂወትካ ሙሉእ እዩ ዝወስደልካ ይበሃል ።  ስለዚ ግዜ ወሲድካ ንበር ! "

እቲ ዓብዪ አምበሳ ድንገት ተላዒሉ ብዘሕፍር መልክዕ ተወጠጠ ። እናቀፀለ ኩለን ደቀቅቲ ነገራት አውን ናብ ቦርስኡ አእተወ :

“ዝከበርኩም ሰማዕተይን አናእሽቱ ነገርቲ ታሪኽን መኸዲ ግዜይ አኺሉ እዩ ። ግዜይ ድማ ናብቲ ላዕሊ እምባ እዩ ዝመርሓኒ ።ንስኩም ድማ ናብ ጫካ አቲኩም እቶም ዝነገርኩኩም ታሪኻት አካፍሉ ።

እዚ ቦርሳ ዉሰድዎ ድሕሪ ሕዚ አይደልዮን ። አብ ውሽጡ ታሪክኹም ንምዝራብ ዘድልዩኩም ነገራት ኩሎም አለዉ አብ ጉዕዞኩም ድማ ካልኦት ብዙሓት ክትረክቡ ኢኩም ። ናይ ድሙ ምስሊዉን አሎ እዩ ንሱዉን ናታትኩም ግበርዎ ። እወ ቦርሳ ዝሕዝ ናይ በረኻ ድሙ ከገርመልኩም ይኽእል እዚ ግና ሓደ ፍሉይ ዓይነት እዩ ። ሐሐዚ እዉን

እኩል ዝኮነ ይምነየልካ