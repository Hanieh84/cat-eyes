  टूटा हुआ आईना
  (दूसरा पीताभ पत्थर)

बूढ़े शेर ने बिल्ली  वाला थैला शावकों को दे दिया और वहां से निकल जाने के लिए मुड़ा। वहां पर एक बहरा कर देने वाला मौन था लेकिन बस उसके जादुई पंजों की आवाज़ थी।

हमारा नन्हा शावक इन कहानियों के अनुभव के साथ बड़ा हो गया था, लेकिन अचानक ही उसकी आंखों में थोड़ी घबराहट हुई और उसने शेर को वापस बुलाया।

“रुको! जिंदगी का मतलब क्या है... वहां जंगल में वापस?”


अब तक वहां जो जानवर इकट्ठे हो गए थे, वे भी चिल्लाए जैसे कि अब वह भी टूट गए हो। लेकिन शेर मुड़ा, उसने अपना पंजा उठाया, और शावक को देखा और उत्तर दिया:

“मैं इस सवाल का भी जवाब दूंगा।“

शेर वापस आ गया, एक बार फिर से उसने अपना थैला खोला, एक आईने का टुकड़ा निकाला और अपनी अंतिम कहानी सुनाने लगा:

“जब मैं तुम्हारी तरह एक शावक था, जंगल के एक सुदूर कोने में रहता था। एक दिन मुझे आईने का यह टूटा हुआ टुकड़ा मिला। मैं कभी पता नहीं लगा सका कि यह वहां कैसे पहुंचा, इसका असली आकार क्या था।


मैंने सारे टुकड़ों को क्रम से लगाने की कोशिश की लेकिन यह असंभव था। इसलिए मैंने सबसे बड़ा टुकड़ा रख लिया, खास तौर पर यह वाला, और बचे हुए टुकड़ों को जमीन में गाड़ दिया ताकि किसी और को उनसे चोट ना लग जाए।

फिर मैंने एक पत्थर से रगड़ के इसके सारे किनारों को गोल कर दिया। मैं इसके साथ खेला करता था और इस बात से और भी अधिक उत्साहित होता था कि, इसके जरिए मैं सूरज की रोशनी को जगह-जगह प्रतिबिंबित कर पाता था, जहां  सूरज खुद नहीं पहुंच पाता, जैसे कि गुफाएं, गहरे गड्ढे, अंधेरे कोने जो वर्षा वाले वन से ढके हुए थे।

फिर यह एक खेल बन गया और लंबे अभ्यास से मैंने अंदर छुपे हुए अप्रत्याशित स्थानों को ढूंढा। अपने सारे बचपन और जवानी में, मैंने इस आईने को अपने साथ रखा। अब भी कभी-कभी मैं इसे बाहर निकालता हूं और उसी चुनौती को फिर से खेलता हूं।

फिर, मैं बड़ा हो गया और एक व्यस्क बन गया। मुझे एहसास हुआ कि यह केवल डबल्यूके बच्चों का खेल नहीं था। यह उन चीजों का रूपक या एक चित्र था जो मैं अपनी जिंदगी में कर सकता था। मेरे अपने अनुभव हैं, अपनी खुद की समझ है और सहानुभूति है, जो कि प्रदर्शित होती है।

मैं आईने का एक अंश था, जिस का वास्तविक स्वरुप मैं नहीं जानता था। मैं जानता हूं कि मैं रोशनी नहीं था, न ही मैं रोशनी का स्रोत था, लेकिन मैं  दुनिया के अंधेरे स्थानों पर और लोगों  और मेरे खुद के हृदय में छिपे हुए कोनों  को प्रकाशित कर सकता था। 

इसलिए ऐसा करके और वह बदलाव लाकर जो मैं दुनिया में देखना चाहता हूं, और लोगों में देखना चाहता हूं, मैं खुद वो बदलाव बन सका। ऐसा करने से दूसरे लोग भी इस काम में मेरा अनुसरण करेंगे और मेरी नकल करेंगे, पर सकारात्मक मायनों में। 
मैं मानता हूं कि जीवन का यही अर्थ है।“ 

इस बिंदु पर आकर बूढ़ा शेर चुप हो गया और उसने आईने को वापस थैली में रखते हुए कहा: 

“अब तुम्हें इस आईने की जरूरत नहीं है, है क्या?- अब तुम अपनी आंखों के जरिए आईना देख सकते हो, तुम्हारे पीताभ आँखें! याद है ना?

इनका प्रयोग बुद्धिमानी से अंधेरे कोने ढूंढने में करो और अपनी रोशनी साझा करो, जो आ रहे हैं उनके साथ भी, और जो जा रहे हैं उनके साथ भी। अपने अंदर के नफरत के कोनों को प्रकाशित करो, और उसी प्रेमपूर्ण प्रकाश से उन सभी अंधेरी जगहों को प्रकाशित करो जो भी तुम्हें इस बड़ी जंगली दुनिया में मिलेंगी, जंगल में भी ऐसे कई अंधेरे को कोने है।

तुम खुद वो बदलाव बनो जो तुम दुनिया में देखना चाहते हो। एक वकील बिल्ली बनो और अपनी पीताभ आंखों का प्रयोग अपनी यात्रा को शक्तिशाली बनाने में करो। तुम्हें लगता है कि इस तरह की चुनौती थोड़ी अजीब है, इसे करने के लिए मेरे जैसा घुमक्कड़ होना जरूरी है। अब एक बार फिर; मैं तुम्हारे लिए हमेशा प्रार्थना करूंगा!”

और अब शावक और उसके दोस्तों ने थैला उठा लिया, साथ में चुनौती भी स्वीकार कर ली और पहाड़ के नीचे अपनी दुनिया में चले गए। और तुम सभी प्यारे श्रोताओं, तुम्हें लगता है कि यह थोड़ा अजीब है कि, कहानी कुछ इस तरह खत्म हो रही है, लेकिन यह, तुम्हारी तरह, कुछ घुमक्कड़ किस्म की है।
