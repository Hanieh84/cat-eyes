ገነትን ሲኦልን.
(ክባራት አእማን ፍቕሪ)

እቲ ግልገል  ምስቲ ዓብዪ አንበሳ ንዝተወሰነ ግዜ ነቲ ዘካፈሎ ፍልጠትን  ታሪክን  እናሰምዓ ፀንሐ። ዝተወሰኑ ድማ ሐዚ ክነግረካ እየ። ድሕ ሪ ግዜ  ካሊእ ንእሽተይ እንስሳ  ተሓዊሱ ክሰምዕ ጀመረ።

ሓደ እዋን ዝብኢ  ዝብሃል ተቃላሳይ ሳሙራይ ናብ ርሑቕ ናይ ሂበይ ዓዲ ይጉዓዝ ነበረ።

“ሂበይ እስኪ ንገረኒ! ኣብ ሞንጎ ገነትን ሲኦልን ዘሎ አፈላላይ እንታይ እዩ?”

እቲ ሂበይ ንዝተሰነ ግዜ ኮፍ ኢሉ ፀንሐ እሞ ደሓር ቅንዕ ኢሉ  ነቲ ተቃላሳይ ረአዮ።. 

<<ንባዕልካ ተቃላሳይ ሳሙራይ እየ ኢልካ  ትፅውዕ>> ኢሉ ሰሓቐ። <<ንምንታይ ንባዕልካ ዘይትርኢ  ንስካ ካብ  ብሕታዊ  ብራዊ እንስሳ  ሓሊፍካ ምንም ኣይኮንካን ! >> በለ እቲ ሂበይ ።

"እንታይ!" ኢሉ እቲ ሳሙራይ እናበኸየ ገጀርኡ ከዉፅእ በለ

" ኦሆ! ገጀረኻ ክተዉፅእ ይሪአካ አለኹ ። ከም እምነተይ ብኡኡ ጌርካ ክሳድ ዝምቢ ትቆርፅ ትኸዉን ።

ሳሙራይ ብጣዕሚ ተናዲዱ ንባዕሉ  ምቁፅፃር አብይዎ ነቲ ገጀርኡ ካብ መቐመጢኡ ኣውፂኡ ንምጥቃዕ ካብ ርእሱ  ንላዕሊ ሓፍ ኣበሎ። ኣብዚ እዋን እቲ ሂበይ  ናብቲ ደሙ ዝፈልሖ ቅንዕ ኢሉ እናረአየ
<<ዝወደይ እዚ ናይ ሲኦል በሪ እዩ በሎ>> እዚ ትምህርቲ ንምምሃር  እቲ ሂበይ ሂወቱ  ኣብ ሓደጋ ከምዝወደቐ ዝረአየ እቲ ሳሙራይ ቀስ ኣቢሉ መሳር ሒኡ ኣውሪዱ ናብ መቐመጢኡ መሊሱ  ተምበርኪኩ ሰገደሉ ።ንዘምሃሮ ትምህርቲ እውን አመስገኖ ።

<<ዓርከይ እዚ ናይ ገነት መንገዲ እዩ>>በሎ።

<<በይዛካ ኮፍ በልሞ ካሊእ ታሪክ  ክነግረካ እየ >>በለ።

<<በይዛካ ሂበይ ንገረኒ >>ኢሉ  መሳርሒኡ  ፈቲሑ  ብቕድሚ  ሂበይ ኮፍ እናበለ ። <<ሓደ ቅዱስ ማንቲለ ምስ ኣምላኽ ብዛዕባ ገነትን ሲኦልን ይዛረብ ነበረ ።

ኣምላክ ከኣ <<ምሳይ  ንዓሞ ሲኦል ከርእየካ እየ>> በሎ

ናብ ዝሑልን  ብሓርፋፍ እምኒ  ዝተመልአ ገዛ ከዱ ። ኣብ ማእኸል እቲ ገዛ ብላዕልን  ብታሕትን  ሓዊ ኣብ ማእኸሉ ድማ ዓብዪ ብፅሟቕ ዝተመልአ ዕትሮ ነበረ።እቲ ፅማቅ ምዑዝ ጨና ስለዝነበረ  ኣፉ እቲ ማንቲለ  ማይ መልአ ። ዝተጎጀሉ እንስሳት ድማ  ኣብ ዙርያ እቲ ዕትሮ  ከቢቦም  ኮፍ ኢሎም  ነበሩ ። ነንሕድሕዶም  ነዊሕ ማንካ  ሒዞም ነበሩ። እቲ ማንካ ናብቲ ዕትሮ ንምብፃሕ እኹል ንውሓት ነበሮ። ግን ድማ እቲ መትሐዚኦም  ዘይርከብን  ኩሉ ግዜ ካብቲ ዕትሮ  ቀዲሖም ናብ ኣፎም  ከብፅሑ እንትብሉይፈሶም  ነበረ ። እቲ ማንቲለ ናይቶም  እንስሳት  ከብዲ እንተጉረምርም ይሰምዖ ነበረ። ቆሪርዎም ጠሚይዎምን ከፊእዎምን  ነበረ ።

‘’ሐዚ ድማ ገነት  ከርኤካ ‘’በሎ  አምላኽ

ብሓደ ድማ ናብ ካሊእ ገዛ  ተጉዓዙ።እቲ ገዛ ምስቲ ቅድም ኢሉ ዝረአይዎ ዝመሳሰል ነበረ ። ካሊእ ዕትሮ እውን ኣብ ማእኸል  ነበረ። ካልኦት ጉጅለ እውን  ከቢቦም ነበሩ ። ኩሎም ድማ  እቲ ነዊሕ ማንካ ሒዞም ነበሩ ። ግን ድማ እቲ ማንካ ኣብ ዝርይኦም  ኮፍ  ኣቢሎምዎ ኣብ ጎኖም  ኣብ ዘሎ እምኒ ግድም ኢሎም  ሃሪሶም  ነበሩ ። ቀስ ብዝበለ ድምፂ ደስ  ዝብል ዕላል የዕልሉ ነበሩ ።ምውቃት  ዝፀገቡን ሕጉሳትን ነበሩ ።

‘’ጎይታይ ኣይተረደኣንን’’ በለ እቲ ማንቲለ።‘’ከመይ ኢሉ እቲ ናይ መጀመርያ ሲኦል  እዚ ድማ ገነት ኮይኖም’’ በለ።
	
ኣምላኽ ድማ ፍሽኽ እናበለ ‘’ ቀሊል እዩ። ሪኢኻ እዚኦም  ነንሕድሕዶም  ምምግጋብ ክኢሎም  እዮም

‘’ እቲ ሂበይ ነቲ ዝብኢ ሓደ ፍረ ተኽሊ ሂቡ ከምዚ ኢሉ ደምደሞ

‘’ከም ገነት ኣብ መሬት እውን ፍርሒ ወይ ፍቕሪ ክነርእን ደሓር ድማ ክንህብ ወይ ድማ ክንቕበል ንመርፅ ንኽእል ኢና ።’’
