مرتبط شده با جواهرات 
CATS-EYES  ( چشمان گربه ها)

داستان های ارائه شده در این مقاله، اقتباس شده و الهام گرفته شده از داستان هایی است که در اینترنت نیز یافت می شوند و انتخاب شده اند تا با هر مهره بکاررفته در این جواهرات همخوانی داشته باشند.

نوشته شده توسط Nik Dee( 2014-07-12)

چگونه گربه وحشی چشمانش را پیدا کرد. ( چشم گربه ها، قسمت اول)
ممکن است برایتان عجیب باشد که داستانی به این شیوه شروع شود اما می توانید آن را یک نوع ماجراجویی عجیب و غریب تلقی کنید.

یک روز شیری کهن سال و باهوش، سفر خود را در مراتع گرمسیری جنگل آغاز کرد و در نهایت تصمیم گرفت به سمت کوهستان برود. آنجا با رودخانه ای برخورد کرد که در کنار آن تعدادی سنگ قیمتی به چشم می خورد؛ الماس های چشم گربه. آن ها در زیر نور خورشید بسیار زیبا و درخشان بودند. شیر آن ها را برداشت و آن ها را در جیب مخصوص کیف خود قرار داد و آن ها را مخفی کرد.

بله ممکن است به نظرتان عجیب بیاید که یک شیر با خود کیف حمل کند، اما می توانید آن را یک نوع ماجراجویی عجیب و غریب تلقی کنید. کمی بعد در شب هنگام، شیر برای استراحت چادر زد. 

کمی بعد بچه گربه وحشی که راهش را در مراتع و کوهستان گم کرده بود، از دور متوجه یک نور خیره کننده ای شد و کنجکاوانه به سمت نور حرکت کرد. این نور به او کمک کرد تا در تاریکی راه خود را در میان جنگل و کوهستان پیدا کند. سرانجام وقتی منشا نور را پیدا کرد، در وهله اول وقتی نگاهش به شیر افتاد، ترسید اما تصمیم گرفت که جایی در آن اطراف و در زیر تشعشات آن نور بنشیند. 

اما کنجکاوی اش اجازه نداد تا همانطور بنشیند و به سمت شیر رفت و از او خواست که آیا امکانش هست که شب را با او بگذارند و اگر غذایی برای خوردن دارد، به او نیز بدهد. 



شیر پیر به او پاسخ مثبت داد و کیف خود را برداشت و از داخل آن نان بزرگی را در آورد. 

بله، ممکن است تعجب کنید که چطور ممکن است یک شیر به جای گوشت، نان بخورد، اما می توانید آن را یک نوع ماجراجویی عجیب و غریب تلقی کنید. اما بچه حیوان در این زمان چشمش به سنگ هایی خورد که در کیف شیر در حال درخشش و خودنمایی بودند، در این لحظه از شیر پرسید:

«وای! می توانم به جای نان یکی از آن سنگ ها را داشته باشم؟»

بچه حیوان این سوال را در حالی که داشت لب هایش را گاز می گرفت، پرسید و می ترسید که شیر از این درخواست او عصبانی شود.




اما شیر در کمال سادگی پاسخ مثبت داد و گفت بله حتما می توانی از سنگ های من برداری.

بچه حیوان نمی توانست باور کند که چنین فرصتی برایش بدست آمده است. برایش خیلی عجیب بود که بهای چنین سنگ باارزشی را تنها با نخوردن چند خرده نان داده است. به همین دلیل با خود فکر کرد که هر لحظه ممکن است شیر از تصمیم خود برگردد. به همین دلیل سریع یکی از سنگ ها را برداشت و با رفتاری محترمانه تلاش کرد که چند لحظه منتظر بماند تا ببنید آیا رفتار شیر تغییر خواهد کرد یا خیر. 

شیر نظرش عوض نشد، نانش را خورد و خوابید. اما زمانی نگذشته بود که صدای پای بچه گربه وحشی از دور شنیده شد که دوباره بازگشته بود و کنار آتش نشست و در حالی که سنگ ها را به نزد شیر بازگردانده بود، گفت:

« از هدیه سخاوتمندانه ات متشکرم. اما چیز دیگری وجود دارد که ترجیح می دهم به جای این سنگ های گرانقیمت، آن را داشته باشم و آن چیز این است که از تو یاد بگیرم که بدون هیچ گونه شک و تردید دارایی هایم را ببخشم.» 

شیر به او گفت: « تو به چیزی که می خواستی، رسیدی و حتی به بیشتر از آن نیز دست یافتی. من از این سنگ های گرانبها استفاده کردم تا درخشش چشمان تو شوند و در تاریکی شب راه را به تو نشان دهند. از این سنگ ها استفاده کن تا راهت را در تاریکی ها پیدا کنی. از این سنگ ها به شیوه ای عاقلانه استفاده کن و سعی کن راهت را در تاریکی ها پیدا کنی و نور آن را با دیگران به اشتراک بگذاری؛ یکی راه را پیدا کند و دیگری راه را نشان دهد. خودت تاریکی های ناخوشایند  را روشن کن؛ در این دنیای وحشی تاریکی های بسیاری وجود دارد که باید به آن ها روشنایی ببخشی.

بله ممکن است چنین شیری با این قدرت جادویی به نظرتان عجیب بیاید، اما این تنها یک ماجراجویی عجیب و غریب است. بنابراین گربه بچه وحشی نور چشمان خود را از شیر گرفت و به کمک آن ها توانست تاریکی ها را به خوبی ببیند. تنها کافی است در چشمان یک گربه نور بیاندازید تا درخشش سنگ های گرانبهای موجود در چشمانش را ببنید.
