Himlen och helvetet.
(Kärlekspärlan)

Vår lilla vildkatt stannade nu en tid med det gamla lejonet som fortsatte att berätta och dela sin visdom. Somligt av det kommer du att få höra nu. Med tiden anslöt också andra unga djur och lyssnade vid lägerelden.

Det var en gång en samuraj hyena-krigare som gav sig av mot det avlägsna hemmet till en gammal och vis ap-munk. När han så väl anlände störtade han in bullrade:

"Munk, säg mig! Vad är skillnaden mellan himlen och helvetet?"

Munken satt still en stund. Sedan vände han sig upp mot krigaren.

"Så du kallar dig själv en samurajkrigare? Men se dig själv i spegeln! Du är intet mer än en skärva av ett djur!"

"VAAAA!!" vrålade samurajen och grep efter sitt svärd.

"Aha!" sa munken. "Jag ser att du greppar efter ditt svärd. Jag tvivlar på att du ens skulle kunna kapa huvudet på en fluga med det där. "

Samurajen blev så rasande att han inte kunde hälla sin vrede tillbaka. Han drog ut sitt svärd och lyfte det högt för att hugga av huvudet på den gamle munken.
Då såg munken åter upp i hans förblindade ögon och sa:

"Detta, min son, är porten till helvetet." Samurajen hejdade sitt hugg och förstod plötsligt att munken just riskerat sitt eget liv för att ge honom
 den här lektionen och sänkte så sakta sitt svärd och satte det åter i sin slida.
Han bugade sig djupt mot munken i tack för denna lärdom.

"Min vän," fortsatte munken, "… och detta är porten till himlen. Jag ber dig slå dig ned så ska jag berätta en historia för dig."

"Åh bäste munk, berätta." sa hyenan, spände av sig sitt svärd och satte sig i vördnad.

Munken tog till orda:
"En hoppfull hare talade med Gud om Himlen och Helvetet.”

"Kom," sade Gud. "Skutta med mig så ska jag visa dig helvetet."

”Tillsammans kom de så in i ett rum byggt i kall, grov sten. I mitten av rummet över en öppen eld hängde en stor gryta med puttrande grönsaker. Det luktade så underbart att det riktigt vattnades i munnen på haren.
En grupp av olika djur satt runt grytan, var och en med en märkligt långskaftad sked. Skedarna var tillräckligt långa för att nå ned i den stora grytan men alldeles för långa för att de sedan skulle kunna föras in i munnen.
 Haren hörde hur magarna kurrade.
 Djuren frös, var hungriga och mycket olyckliga.

"Och nu," sade Gud, "…ska jag visa dig Himlen."

Tillsammans gick de så in i ett annat rum, nästan identiskt med det förra. Ännu en gryta puttrade över elden och ännu en grupp av djur samlade runt omkring. Var och en utrustad med en lika långskaftad sked.
 Men här var stämningen helt annorlunda.
Djuren satt med skedarna i knät eller lagda vid sidan.
 De talade glatt med varandra, var varma, mätta och nöjda.

"Herre, jag förstår inte," sa haren. "På vilket sätt var det första rummet Helvetet, och det här, Himlen?"

Gud log. "Det är enkelt," sa han. "Du förstår, här har de lärt sig att mata varandra."

Munken gav så en skål med frukt till hyenan och avrundade sin berättelse:

"Så som i himlen, så ock på jorden. Vi har alla ett ständigt val att göra saker baserat på rädsla eller kärlek och i det senare fallet att ge såväl som att ta emot.
