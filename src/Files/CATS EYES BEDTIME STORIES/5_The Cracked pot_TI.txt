እቲ ዝነቕዐ ዕትሮ. (ክባራት አእማን ሂወት)

“ኣብ ሓደ መንደር ሓደ ማይ  መመላለሲ ሓደ ነቃዕ ዘለዎ ዕትሮ  ነበሮ።እቲ ሓደ ጥዑይ እንትኸውን እቲ ማይ ሒዙ ናብ መንደሩ እንትምለስ እቲ ሓደ ዕትሮ ፍርቂ ጥራይ ሒዙ እዩ ዝምለስ ።

ንክልተ ዓመት ሙሉእ በብመዓልቱ ከምዚ ቐፀለ።እቲ ማይ መመላለሲ ሰብኣይ ሓደ ፍርቅን ሓደ ሙሉእን ዕትሮ ማይ ናብ ገዝኡ የብፅሕ ነበረ። እቲ ዘይነቐዐ ዕትሮ ብስርሑ ብጣዕሚ ዘኩርዕን  ንዝተሰረሐሉ ዕላማ ስለዝወዓለ ብጣዕሚ ሕጉስን ነበረ ። እቲ ነቃዕ ዕትሮ ግና ብባዕሉ ይሓፍርን ብጉድለቱ  ፍርቂ ጥራይ ምምልላስ ምኽኣሉ ይሓርቕ ነበረ ።


ድሕሪ ክልተ ዓመት ናይ ውድቀት ዘመናት በቲ ማዕበል ኣቢሉ ነቲ ማይ መመላለሲ ተዛረበ።

‘’ብባዕለይ ብጣዕሚ እየ ዝሓፍር። ይቅርታ ድማ ክብለካ ይፎቱ’’
‘’ ንምንታይ?’’ ኢሉ ነቲ መመላለሲ ሓተቶ። ‘’ንምንታይ ኢኻ ትሓፍር ?’’

‘’ንዝሓለፉ ክልተ ዓመታት ብሰንኪ ኣብዚ ዘሎ ነቃዕ ምኽንያት ማይ እናንጠብጠብኩ ክሕዞ ካብ ዝኽእሎ ፍርቂ ጥራይ እየ ናብ ገዛውትና ሒዘ ዝኸይድ።ብኣይ ምኽንያት ድማ ብዙሕ እናፀዓርካ ፍረ ፃዕርኻ ግን ኣይትረክብን ‘’ በሎ እቲ ዕትሮ።.
	
እቲ ማይ መመላለሲ ተሰሚዕዎ ነቲ ነቃዕ ዕትሮ ብኣንፃሩ

‘’ናብ መንደር ክንምለስ ከላና ነቶም ኣብ መንገዲ ዘለዉ ዝስሕቡ ዕምበባታት ረአዮም ኢኻ’’ በሎ

 ከምዝበሎ ድማ እቲ ዓቐበት ምስ ወፅኡ እቲ ዓብዪ ዝነቐዐ ዕትሮ እታ ፀሓይ ነቶም ኣብ ወሰን መንገዲ ንዘለዉ ዕምበባታት እንትተሙቕ እንትርኢ ደስ በሎ። ግን ድማ ቡዙሕ ከይፀንሐ ኣብ መወዳእታ ጉዕዞኦም በቲ ዘፍስስ ፍርቂ ማይ ከፊእዎ ነቲ መመላለሲ ይቅርታ ሓተቶ።

እቲ መመላለሲ ድማ ነቲ ዕትሮ

‘’ርኢኻዮምዶ እቶም ብናትካ ወሰን መንገዲ ጥራይ እዮም ዕምበባታት ነይሮም በቲ ካሊእ ወሰን ግና ኣይነበሩን ? ብዛዕባ ናትካ ምፍሳስ ካብ ቐደሙ ይፍልጥ ነይረ እየ። ግን ድማ ጥቕሙ እናፈለጥኩ እየ። በቲ ናትካ ወሰን ዕምበባታት ተኺለ ኩሉግዜ ንምለስ ከለና ንስኻ እናስተኻዮም ኢኻ ነይርካ’። ንክልተ ዓመት እናወሰድኩ ንገዛይ አመላኺዐሉ እየ።ኣነ ጥራይ ከይኮንኩስ ካልኦት ቡዙሓት እውን።ንስካ ከምቲ ዘለኻዮ ተዘይትኸውን እቶም ገዛውትና ዘመላኽዑ ዕምበባታት ኣይምሃለዉን ።’’ 
 
እቲ ዓብዪ ኣንበሳ ንዝተወሰነ አቋረፀ እሞ ንርሑቕ እናጠመተ ‘’
	
“ኩልና ነናይበዓልና ሕፅረትን ድኽመትን አለና። ግን ድማ እንተደሊና እዚኦም ኣብ ክንዲ ምቅራን  ናብ ጥቕምና ከንወስዶም ይግባእ። ብዓይኒ ፈላጥ ዝባኽን ነገር የለን ። ብዘይጠቕሙ ነገራት ኣይትሸፍን ደካማነትካ ፈሊጥካ ንዝሓሸ ሂወት ካልኦት ማይ ኩን ። ኣብ ድኽመት ጥንካረ ከምዝርከብ ፍለጥ።

ንባዕልኻ ምስ ካልኦት ብምውድዳር ኣይተነኣእስ። ዘይምምስሳልናና እዩ ፍሉያት ፅቡቓትን ዝገበርና ።.”