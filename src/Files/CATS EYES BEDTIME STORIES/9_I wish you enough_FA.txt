
تو را همیشه آرزو کرده ام ( جواهرات پنهان)

« در راهم به سوی کوهستان با موارد عجیبی برخورد کردم. بارها در مورد فیل کهن سال و بهترین دوست او شنیده بود؛ موش کوچک!. آن ها در ایرلاین Albatross در آخرین لحظات کنار یکدیگر بودند، که وقت رفتن موش فرا رسید و شماره پرواز او از بلندگو اعلام شد. زمان جدایی فرا رسیده بود، موش به آرامی خرطوم فیل را نوازش کرد و فیل گفت: 

« من عاشقت هستم و بهترین ها را برایت آرزو می کنم.»

موش جواب داد، 
«بهترین دوستم، زندگی ما در کنار هم بهترین اتفاق بود، عشق تو تمام آن چیزی است که من به آن نیاز دارم، من هم برای تو بهترین آرزوها را می کنم.»

آن ها یکدیگر را بغل کردند و موش به سمت پله ها رفت، داخل هواپیما نشست و هواپیما بلند شد.


فیل پیر به آرامی قدم برداشت و بر روی یک صندلی نشست. من از آنجایی که بودم می توانستم ببینم که خانم فیل می خواهد بزند زیر گریه. دوست نداشتم به حریم خصوصی اش وارد شوم اما خودش با این سوال، بحث را باز کرد:

« آیا تا بحال با کسی خداحافظی کردی که بدانی این آخرین خداحافظی شماست؟»
من پاسخ دادم: «بله، کرده ام، من را ببخش اما چرا خداحافظی آخرتان بود؟» 

«من پیرم و او در دوردست ها زندگی می کند و واقعیت این است که سفر بعدی او بی شک برای تشیع جنازه من خواهد بود، من در حال حکمفرمانی این سرزمین هستم و او نمی تواند در این راه در کنار من بماند.»

«وقتی خداحافظی کردی، شنیدم که گفتید، من برایت بهترین ها را آرزو می کنم، می توانی بگویی معنی این جمله چیست؟»

فیل لبخندی زد.

« این آرزویی است که از نسل های ما دست به دست چرخیده و در نهایت به ما رسیده است. والدین من همواره این جمله را به دیگران می گفتند.»

او لحظه ای مکث کرد و چند لحظه گویی که یاد خاطره ای افتاده باشد، به یک سمت خیره شد و لبخندی زد. 

«  حافظه من ضعیف شده است و نمی توانم حتی اتفاقات روز گذشته را بخاطر بیاورم اما این خاطره های قدیمی مثل روز برایم روشن است. وقتی به کسی می گوییم: «بهترین ها را برایت آرزومندم، یعنی دوست داریم که زندگی افراد پر از اتفاقات خوب باشد و بتوانند که آن ها را حفظ کنند.»

سپس به سمت من چرخید و با یادآوری جمله ای از خاطراتش گفت: 
«برایت خورشید ابدی آرزو می کنم تا نگرشت را روشن سازد.»

برایت باران ابدی آرزو می کنم تا قدردان حضور خورشید باشی.
برایت شادی ابدی آرزو می کنم تا روحت همیشه زنده باشد.

برایت درد آرزو می کنم تا کوچکترین لذت زندگی به اندازه کافی برایت بزرگ بنظر بیاید تا از داشته هایت لذت ببری.

برایت غم از دست دادن آرزو می کنم تا قدردان داشته هایت باشی.

برایت به اندازه کافی، سلام و درود آرزو می کنم تا خداحافظی را هم یاد بگیری.»
فیل پیر بعد از گفتن این حرف ها شروع کرد به گریه کردن و قدم زنان دور شد، من نیز با چشمانم او را بدرقه کردم. جایی در کوهستان، پلی قرار داشت، پلی به سوی قلمروی فرمانروایی فیل. آدم ها در قلمروی این فیل همگی معتقد بودند که تنها یک دقیقه برای پیدا کردن فرد موردنظرتان، زمان نیاز است. تنها یک روز نیاز است که عاشق شوید اما یک عمر زمان می برد تا کسی را بتوانی فراموش کنی: در لحظه زندگی کن!

شیر کهن سال ناگهان ایستاد و خستگی اش را با کشاندن دست و پاهایش در کرد، سپس تمامی وسایل کوچکش را در داخل کیفش جمع آوری کرد و ادامه داد:
«شنوندگان عزیزم و دوستان قصه گوی عزیزم. زمان جدایی فرا رسیده است. زمانم به اتمام رسیده و وقتی رفتن به سوی کوهستان فرا رسیده است. شما هم به پایین و به جنگل بازگردید و هر داستانی که برایتان تعریف کرده ام را برای دوستان و آشنایان تعریف کنید.

این کیف را بگیرید. من دیگر به آن نیازی ندارم. در داخل این کیف تمام چیزهایی که برای قصه گویی نیاز دارید را پیدا خواهید کرد. داخل آن یک تصویر از گربه هاست که برای شماست. بله شاید به نظرتان عجیب بیاید که گربه ها، کیف بر روی دوششان بیاندازند اما این تنها یک نوع ماجراجویی است. 


برایتان بهترین ها را آرزو می کنم.
