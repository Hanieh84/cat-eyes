अंदर से मजबूत होना (सितारा-मणि)

एक जंगली बिल्ली पिता अपने शावक को एक बार एक मेले में ले गया। आप सोच रहे होंगे कि जंगली बिल्लियाँ भी मेले में जाती हैं क्या लेकिन निराश न हों, इस कहानी में मामला कुछ और है; यह घुमक्कड़ किस्म की है।

मेले में एक भालू गुब्बारे बेच रहा था। कुछ धागों से बंधे उड रहे थे और अन्य मूर्तियों की तरह जमीन पर रखे थे। भालू के पास सभी रंग थे, लाल, नीला, पीला, हरा अलग -अलग आकारों-प्रकारों में। जब भी  बिक्री थोड़ी मंदी हो जाती, भालू एक हीलियम से भरा गुब्बारा हवा में उड़ा देता था और छोटे बच्चे जैसे ही उसे देखते, वे भी उसे खरीदने के लिए मचल उठते। 


नन्हें शावक ने ऐसा पहले कभी नहीं देखा था और वो बहुत उत्साहित हो गया। विशेष रूप से वहाँ एक गुब्बारों की बनी हुई बिल्ली की मूर्ति थी, जो इसके विपरीत, हीलियम से भरी हुई थी। शावक उस पर से अपनी नज़र ही नहीं हटा पा रहा था। कुछ देर बाद वह उस पर कोमलता से थपथपाने से खुद को रोक ही नहीं पाया। अपने नाखूनों को सावधानी से अंदर रखकर वह जानना चाहता था कि क्या होता है। मूर्ति पहले पीछे झुकी फिर वापस आ गयी। इससे शावक और भी उत्साहित हो गया और उसने फिर से कोशिश की'।


इस बार ज्यादा ज़ोर से। वही हुआ और गुब्बारा फिर से अपने पैरों पर वापस खड़ा हो गया। अब शावक ने सख्त पंजो से ज़ोर से मारा और मूर्ति ने जमीन को छुआ और फिर से वापस कूद कर खड़ी हो गयी। इसी समय पिता की नज़र इस घटनाक्रम पर पड़ी और उन्होने पूछा:

"तुम्हें क्या लगता है ऐसा क्या है जो इस हर बार जमीन पर गिरकर वापस उठने की शक्ति देता है?"

शावक ने कुछ देर सोचा और फिर उत्तर दिया:

"शायद वो अंदर से मजबूती से खड़ा होगा।"

इसी समय भालू ने एक और गुब्बारा हवा में उड़ा दिया जैसे कोई परवाह ही न हो। तभी अपनी जैकेट पर उसने थोड़ा खिंचाव महसूस किया। भालू मुड़ा और उसने नन्हें शावक को देखा जो पूछ रहा था:

"अगर आप बिल्ली वाला गुब्बारा उड़ाएंगे, तो क्या वह भी उड़ेगा?" शावक की बात से द्रवित होकर, भालू ने सहानुभूतिपूर्वक जवाब दिया।

“बेटा, गुब्बारे का रंग या चित्र उसे नहीं उड़ाता, वो जो इसके अंदर है उसके कारण यह उड़ता है। यही बात हम पर, हमारी ज़िंदगियों पर भी लागू होती है। हमारे अंदर क्या है, उसी के मायने हैं और आपके अंदर जो चीज आपको ऊपर उठाती है है वह है आपका रवैय्या।


क्या तुमने कभी सोचा है कि कुछ लोग, कुछ जानवर दूसरों से अधिक सफल क्यों होते हैं? यह कोई रहस्य नहीं है, तुम जानते हो। वे बस दूसरों से अलग सोचते हैं और फिर दूसरों से अलग करते हैं। अपने जीवन को नई ऊंचाइयों और नए क्षितिज तक ले जाते हैं।


“अब, वहाँ रखे हाथी का उदाहरण ले लो। वह यहाँ मेले में रखा गया है। क्या तुम्हें वह डोरी दिख रही है जो इसे बांधे हुई है?

मेरे गुब्बारों की डोरी से ज़्यादा मोटी नहीं है और वह जमीन पर खूंटी से बंधी है। कितना अजीब है न इतना बड़ा खूबसूरत शानदार प्राणी, जो अपनी सूँड से सैकड़ों किलो का वज़न उठा सकता है, वह वहाँ से हिलने का कोई प्रयास न करते हुए खड़ा है? हर किसी के लिए साफ है कि, अगर वह चाहे, तो किसी भी समय बंधन तोड़कर निकाल सकता है?



अब ध्यान से सुनो और मैं बताऊंगा कि क्यूँ।

जब वह छोटा सा था, तो लोहे की जंजीरों में इसे एक लोहे के खंभे से बांधा गया। उसने बहुत कोशिश की पर बाहर नहीं निकाल सका। जितना ज्यादा उसने खींचा, उतना ज्यादा दर्द हुआ। इसलिए अंत में उसने हार मान ली, यह मानकर कि आज़ाद होना असंभव है। अब बड़ा हो चुका हाथी प्रयास भी नहीं करता। अब कोई जंजीर नहीं है जो हाथी को बांधे हुए है बल्कि एक अंदर की आवाज़ या सीख है।


इसलिए बेटा! ये झूठ हैं जो तुम्हें रोके हुए है जिनसे तुम्हें कोई लाभ नहीं? या फिर और भी बुरा यह कि तुम्हें बताया गया है कि यह तुम्हारे लिए नहीं है और तुम इसे नहीं कर सकते? और फिर दूर हो गए। जब भी तुम सोचते हो या विश्वास करते हो कि तुम ये पा सकते हो! यह तुम्हारा रवैय्या है, न कि तुम्हारी योग्यता, जो तुम्हारी ऊंचाई को निर्धारित करती है! माफ करना बच्चे , ये थोड़ा लंबा हो गया।


एक गुब्बारा ले लो- यह तुम्हारे लिए मुफ्त है। तुम कितना ऊंचा उड़ोगे? अच्छा ये तुम्हारा चुनाव होगा। सितारों को लक्ष्य बनाओं और अपने अन्तर्मन की आवाज़ को सुनो जो तुम्हें रास्ता दिखाएगी।“