ናይ መወዳእታ  ትምህርቲ
(ክባራት አእማን አስማት)

‘’ ሓደ እዋን  ናጃ ትበሃል ሓርማዝ ነበረ’’ ኢሉ እቲ አምበሳ ጀመረ ።

‘’ እንድሕር ዘይፈለጥኩም ሓራምዝ ጎበዛት  ሰአልቲ እዮም ንሳ ድማ ብጣዕሚ ጎበዝ ምንም ሪኢዎ ዘይፈልጥ ናይ አርት ተምሃሪት እያ ነይራ። 

ብጥንካረ  ስርሓ ፣ ድሌታ ፣ አተሓሳስብኣን ፣ክእለታን  ንኩሉ ጠንካራ ፈተነ  ሓሊፋ ሐዚ  ንክትውድእ ቀሪባ እያ።

‘’ ሐዚ ሓደ ትምህርቲ ብቻ ይተርፈኪ ሕዚ ሓደ ፎቶ ክትሰኣሊ ኢኺ እዚ ናይኪ እቲ ዝለዓለ ስራሕኪ ክኸውን እዩ።’’ ኢሉ መምህራ ተዛረባ። 

ኒጃ ለይትን  ቀትርን እናሰረሐት ኣብ መወዳእታ ስእላ ወደአት።ከምዝተብሃለ ድማ  ዝለዓለ ስርሓ እዩ ነይሩ ።

መምህራ ብጣዕሚ አሞገሳ

‘’ብጣዕሚ ፅቡቕ!ሕዚ እቲ ሰሌዳ ናብቲ ናይ ማይ ቀደዳ ወሲድኪ ኩሉ ሰብ ኣብ ዝሪኦ ስቐልዮ። ምስኡ ድማ  ዝኾነ ሰብ ዝኾነ ስሕተት እንተረኺቡ ነቲ ስእለይ መስቀል ስኢሉ  ከበላሽዎ ይፈቅድ እየ ዝብል ፅሑፍ  ለጥፍሉ።’’

ናጃ መምህራ ዝበላ ከሉ ገይራ ንዝተወሰኑ መዓልትታት ብትዕግስቲ ተፀበየት። ብቁልጡፍ ናብቲ ቦታ ከይዳ ብጭንቀትን  ፅበትን  ክሓልፍ ዶ ይኾን? ስእለይ ካብ ምንም ዓይነት ምልክት ነፃ ይኸውን  ዶ ይኸውን?ግን ድማ ብሩሑቕ እቲ ስእላ ብምልክታት መስቀል ተጨማሊቑ እንትትርኢ ልባ  ተሰበረ ። ሕዚ ወዲቐ በለት

ብሓንሳብ ተመሊሱ እቲ ስእላ ንመምህራ  አርአየቶ።ብዙሕ ኣይተዛረበን  ግን ድማ ሓዱሽ ስእሊ ካብቲ ዝሓለፉ ዝፀበቐ ንክትስእል ነገራ።

ሕዚ ናጃ ብጣዕሚ ብብርተዐ ሰረሐት። ክሳኸዐላ ብጣዕሚ ተመነየት። መምህራ ኣድናቖቱ ገሊፁ ሕዚ እውን ንምርኢት ከምዝቐርብ ሓበራ። ሕዚ ግና ኣብ ዝልጠፍ መልእኽቲ ፍልይ ዝበለ ከምዝኮነ  ነገራ።

ናጃ ብፍጥነት ናብቲ  ኩርናዕ ከይዳ ንስእላ ሰቀለት። እቲ ናይሐዚ መልእክቲ ድማ ጌጋ እንተሃልዩ ምልክት ክገብሩ ግን ድማ ነቲ ጌጋ ኣብ ጎኑ ብዝተሰቐለ ካሊእ ሰሌዳ ንክስእሉ እዩ።
ድሕሪ ዝተወሰነ መዓልቲ ናጃ ተመሊሳ እንትትመፅእ  ምንም ዓይነት  ምልክት ኣይረኸበትን ። ብታሕጓስ ድማ እቲ ስእሊ ወሲዳ ንመምህራ አርአየቶ።

‘’እቲ መምህር  ብፍሽኽታ ተዓጂቡ ናይ መወዳእታ ትምህርትኺ ተማሂርኪ ኣለኺ። እቲ ትምህርቲ ድማ ኩሉ ግዜ ናይካ  ስራሕ ብዙሓት ሰባት ክግምግምዎ ይኽእሉ እዮም። እቲ ፈላማይ ስእልኺ ብምልክታት ዝተመልአ እዩ ነይሩ ምኽንያቱ ብዙሓት ሰባት ብዛዕባ ስእሊ ምንም ዓይነት ፍልጠት ዋላ ኣይሃልዎም ዕድሉ ከምልጦም ስለዘይደልዩ ይነቕፉ። እቲ ካልኣይ ግና ካብ  ምልክታት ዝፀረየ እዩ ነይሩ ምኽንያቱ ናይቶም ነቀፍቲ ፍልጠት እውን ኣብ ሕቶ ዝኣተወ ስለዝነበረ።

‘’ስለዚ ዝኾነ ነገር ንምግባር እንትሓስብ ኩሉ ክእለትክን ልብኽን  ተጠቐሚ። ንስኺ ናይ ባዕልኪ ዳኛ ኩኒ። ንስኺ ዝግበኦ  ቦታ እንተሂብክዮ ካሊእ ማንም ካባኺ ክወስዶ ኣይኽእልን።

እዚ ድማ ብዛዕባ ካሊእ ሰብ ኣብ እትነቕፈሉ ግዜ  አስተታውሲ’’ በላ
