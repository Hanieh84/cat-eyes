آیینه شکسته . ( چشم گربه ها قسمت دوم)

شیر کهن سال کیف را به بچه گربه ها داد و راهی سفر خود شد. سکوت ترسناکی حکمفرما شد اما صدای شاهانه پنجه های شیر همچنان شنیده می شد. 

بچه گربه جوان ما حالا دیگر با شنیدن این داستان ها، رشد کرده و بزرگ شده بود اما ناگهان ترسی در چشمان گربه ایش پدیدار شد و بالافاصله فریاد زد:

« صبر کن! معنای زندگی چیست... آن پایی در این جنگل، زندگی چه معنایی دارد؟»

سایر حیوانات نیز به دور یکدیگر جمع شده بودند، در این هنگام شیر به آرامی بازگشت و پنجه هایش را بلند کرد و به بچه گربه نگاهی انداخت و گفت:
« پاسخ این سوالت را هم داده ام»

شیر قدم زنان بازگشت، بار دیگر کیف را باز کرد و از داخل آن آیینه ای در آورد و آخرین داستان خود را اینگونه بازگو کرد: 
«وقتی که مانند تو بچه بودم، در جنگل و در دور دست ها زندگی می کردم، یک روز یک تکه آیینه ی شکسته پیدا کردم. هرگز نتوانستم بفهمم که این آیینه از کجا آمده و یا قبلا چه شکلی بوده است.


تلاش کردم تا تمام تکه های آن را پیدا کرده و به صورت منظم در کنار یکدیگر قرار دهم، اما اینکار امکان پذیر نبود. بنابراین تکه ی بزرگ آن را برداشتم و مابقی تکه ها را در داخل زمین چال کردم تا یه موقع دست و پای کسی را زخمی نکند.
سپس تکه ی شکسته آیینه را بر روی سنگی آنقدر سابیدم تا تمامی لبه های آن گرد شد. بعد از آن عادتم شده بود که همیشه با آن بازی کنم و دوست داشتم به کمک آن نور خورشید را در جاهای تاریک منعکس کنم تا همه جا نورانی شود. مانند در غارها، چاله های عمیق و نقاط تاریک پوشیده شده با درختان جنگلی خیس و بارانی.

این کار برایم تبدیل به یک بازی شده بود و به کمک آن توانستم حتی ناشناخته ترین، تاریک ترین و عمیق ترین مکان های مختلف جنگل را پیدا کنم. در تمام مدت بچگی ام و جوانی ام، این آیینه همراه من بود تا اینکه تصمیم گرفتم ان را کنار بگذارم اما به چالشم ادامه دهم.

وقتی بزرگ شدم، متوجه شدم که آن کار، تنها یک بازی بچه گانه نبوده است. بلکه یک استعاره یا تصویری از آن چیزی بوده که زندگی من را تشکیل می داده است. تجربیاتم، شناخت هایم و احساساتم توسط این آیینه منعکس می شده اند. 

در حقیقت من بخشی از آیینه بودم، شایدم همان تکه گمشده ی آن. فهمیدم که من نور یا منبع نور نبودم، بلکه من تنها می توانستم نور را در مکان های تاریک جهان منعکس کنم، درست همانند بخش های تاریک و پنهان موجود در قلب آدم ها.

این کار باعث ایجاد تفاوت های کوچکی می شود و تغییراتی را در جهان ایجاد می کند که من دوست دارم در دنیا و در وجود آدم ها ببینم و با انجام این کار، شاید آدم ها بتوانند بخش های مثبت خود را پیدا کنند. 

و این همان معنای واقعی زندگی است.»

در این هنگام، شیر مکثی کرد و آیینه را در داخل کیف قرار داد و گفت:

« حالا، تو  دیگر به آیینه نیاز داری، درسته؟ - تو می توانی از چشمانت به عنوان آیینه استفاده کنی، چشمان گربه اییت! به یاد می آوری؟

از آن ها در راه درست استفاده کن و مکان های تاریک را پیدا کرده و به آن ها نور ببخش؛ نقاط دوست نداشتنی و تاریک را با چشمان زیبایت روشن کن و به آن ها عشق و محبت عطا کن. آن پایین، در این دنیای بی رحم، مکان های تاریک بسیاری وجود دارد.

دنیا را آنگونه که می خواهی ببینی، تغییر بده، به یک مدافع گربه ها تبدیل شو و از چشمان گربه ایت برای قدرت بخشیدن به خودت در طول مسیر سفرت، استفاده کن. بله، ممکن است این چالش به نظرتان عجیب بیاید اما این همان چیزی است که تو به آن نیاز داری ؛ و حالا دوباره می گویم؛ برایت بهترین ها را آرزو می کنم!»

و به این ترتیب بچه گربه  و دوستانش کیف را برداشتند و سفر خود را آغاز کردند، از کوه پایین آمدند و پا به دنیای بزرگ پیش رویشان گذاشتند. و اما شما، شنوندگان عزیز، شاید پایان این قصه برایتان عجیب باشد اما این تنها یک سفر ماجراجویانه بود و بس. 
