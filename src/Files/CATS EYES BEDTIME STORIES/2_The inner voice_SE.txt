Den inre rösten.
(Tystnadspärlan)

Efter att magiskt ha gett den unga vildkatten sina ögon, stoppade det gamla lejonet ännu en vedklabbe i elden och sa:

"I gengäld för dina ögon önskar jag att få låna dina öron, för att lyssna och komma ihåg mina berättelser. Men inte bara det, jag önskar också att ställa om och ställa in dem. Du förstår, att lyssna bra är kanske den främsta egenskapen av alla i relationer. Och innan du börjar ge råd till någon annan finns det tre bra frågor att ställa och att ha i åtanke. Dom är:

Vad menar du? / Jag förstår inte. & Berätta mer!

Du kan upprepa dessa tre saker så många gånger du vill, och du kan ändra ordningen.

Men jag uppmuntrar dig också att lyssna med ditt inre öra för att finna att tystnaden så småningom kommer att tala till dig. Om du verkligen är uppmärksam kan du då förstå vad du ska göra och med vem du ska göra det.

Det är snarare mer av en känsla än en röst - en viskande förnimmelse som pulserar där i ditt inre. Alla vi djur har det.

Men jag är inte säker på hur detta berör människorna i djungeln. Jag har en känsla av att dem är de enda varelserna som förnekar och ignorerar det.

Djur orsakar aldrig avsiktligt sig själva obehag så som människor gör. Hur många gånger har jag inte sett och känt dem gå emot sina egna magkänslor, bara för att sedan finna sig i strid med det naturliga flödet av saker och ting?

Människorna verkar ha fastnat i görandet, och därmed förlorar de ibland sin plats i det naturliga flödet. Men som du väl vet; ju mer vi kan lyssna in oss mot vår intuition, desto bättre förutsättningar får vi. Jag tror att det är så som den Stora Anden talar till oss. Och jag säger ofta till mina vänner: När du inte vet vad du ska göra, gör ingenting. Ja vi kattdjur är ju ganska bra på det.

Var stilla så att du kan höra den lilla inre rösten – det är din inre kompass som leder dig.

För att försöka förstå människan så promenerade jag en gång tillsammans med den store djungelanden. "

“Så, du ville tala med mig?” sa ANDEN.

“Om du har tid,” svarade jag och ANDEN log.

“Min tid är oändlig… vad är det så för frågor du har till mig?”

"Vad om mänskan förvånar dig mest i vår djungel?" Anden funderade en stund och svarade ...

"Att de uttråkas av sin barndom och skyndar sig att växa upp för att sedan längta efter att bli barn på nytt.
Att de offrar sin hälsa för att tjäna pengar ... och sedan förlorar sina pengar för att återställa sin hälsa.


Att de genom att ständigt oroa sig för framtiden inte fullt är här och nu, så att de därför varken lever i nuet eller i framtiden.
Att de lever som om de aldrig skulle dö för att sedan dö som om de aldrig hade levat.”

”ANDENs hand tog min ... och vi var stilla en stund.

Sedan frågade jag,
Har du några livslärdomar som du vill att dina barn ska ta till sig? ANDEN  svarade”:

"Att lära sig att de inte kan tvinga någon att älska dem. Allt de kan göra är att låta sig bli älskade. Att lära sig att det inte är bra att jämföra sig med andra.
Att lära sig att förlåta genom att öva förlåtelse.
Att lära sig att det bara tar några sekunder att skapa djupa sår i dem man älskar, och att det sedan kan ta många år att läka dem såren igen.
Att lära sig att en rik person inte är den som har mest, men är den som behöver minst.
Att lära sig att det finns människor som älskar dem väldigt mycket, men inte vet hur de ska uttrycka eller visa sina känslor.
Att lära sig att två personer kan titta på samma sak och se det annorlunda.
Att lära sig att det inte räcker att de förlåter varandra, utan att de också måste förlåta sig själva."

Anden tystnade igen

”Tack för din tid och vishet, sa jag ödmjukt. Finns det något annat du vill att dina barn ska veta? ANDEN log igen och sa”:

Kom bara ihåg att jag finns här.. ALLTID. Ta bara, en stilla stund då och då och lyssna in i dig själv.

