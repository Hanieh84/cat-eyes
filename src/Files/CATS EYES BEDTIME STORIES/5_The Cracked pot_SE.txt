Den spruckna krukan.
(Livspärlan)

"En vattenbärare i djungelbyn bar två krukor vid vardera änden av en stång. En av krukorna hade en spricka. Den andra var hel och var fortsatt fylld med vatten då de väl kom fram efter den långa vandringen genom djungeln. Den spruckna krukan var däremot bara halvfull.

Under hela två år upprepades detta dagligen där vattenbäraren levererade en och en halv kruka med vatten till sitt hem. Naturligtvis var den hela krukan stolt över sin prestation, perfekt för det ändamål till vilket det skapats. Men den stackars spruckna krukan skämdes så över sin egen ofullkomlighet, och var olycklig över att den bara kunnat uppnå hälften av vad den var ämnad att göra.

Efter två år av vad den själv uppfattade som ett bittert misslyckande, pratade den en dag med sin vattenbärare vid forsen.

"Jag skäms över mig själv, och jag vill be om ursäkt till dig.

"Varför?" Frågade bäraren. "Vad skäms du över?"

"Under de senaste två åren har jag bara kunnat leverera hälften av min andel vatten på grund av sprickan i min sida som gör att vattnet läcker ut ur mig hela vägen tillbaka till din by. På grund av mina brister får du göra allt detta arbete utan att få fullt värde ut av alla dina ansträngningar.

Vattenbäraren tyckte synd om den gamla spruckna krukan och i sin medkänsla sa han:

"När vi återvänder till stugan vill jag att du lägger märke till de vackra blommorna längs vägen."

När de återvände mot byn såg den gamla spruckna krukan hur vackra, vilda blommor växte vid sidan av stigen och det muntrade upp den lite. Men i slutet av vandringen kände den sig fortfarande ledsen för att den än en gång läckt ut hälften av sitt vatten och bad återigen om ursäkt för sitt misslyckande.

Bäraren svarade krukan,

"Lade du märke till att det bara fanns blommor på din sida av din stigen, men inte på den andra? Det beror på att jag alltid har känt till din brist och använde det. Jag planterade blomfrö på din sida av vägen, och varje dag när vi går tillbaka från forsen, har du vattnat dem. I två år har jag kunnat plocka av dessa vackra blommor för att dekorera mitt hem, och inte bara jag utan många andra också. Om du inte varit precis som du är, skulle vi inte ha all den här skönheten att pryda vårt hem med. "

Det gamla lejonet tystnade en stund och blickade bort i fjärran för att sedan summera:

"Vi har alla våra brister och svagheter. Men om vi är villiga, kan vi dra nytta av dessa istället för att kämpa mot dem. I de klokas ögon är ingenting bortkastat. Så låt dig inte begränsas av dina tillkortakommande. Känn dina svagheter så att också du kan bli som ett livgivande vatten till din omvärld. Ta lärdom om att i våra svagheter finner vi också våra styrkor.

Så underskatta inte dig själv genom att jämföra dig med andra. Det är våra skillnader som gör oss unika och vackra. "
