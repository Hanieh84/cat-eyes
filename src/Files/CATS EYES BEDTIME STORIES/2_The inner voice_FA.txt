صدای درون
(جواهرات آرام)

بعد از جادوی بخشیدن چشمان درخشان به بچه گربه وحشی، شیر کهن سال قطعه ای دیگر از چوب را در آتش انداخت و گفت:
« در عوض چشمانی که به تو داده ام، می خواهم گوش هایت را قرض بگیرم، تا داستان های خود را بشنوم و به خاطر بسپارم. اما علاوه بر این ها، نیاز دارم که صدای گوش دادن گوش هایت را نیز تنظیم کنم. در این صورت خواهی دید که، می توانی به خوبی بشنوی، گوش ها شاید یکی از بهترین ابزارها در برقراری ارتباط هستند و قبل از شروع به نصیحت کردن کنی، لازم است که 3 چیز را رعایت کنی و آن ها عبارتند از:

منظورت چیست؟ من متوجه نمی شوم. بیشتر برایم توضیح بده. 

این 3 چیز را می توانی هرچقدر که دوست داری برای خود تکرار کنی و حتی ترتیب آن ها را به گونه ای که خودت می پسندی، تغییر دهی.

اما من تو را به گوش دادن به نوای درونیت تشویق می کنم، نوایی که از سکوت درونت حرف برای گفتن دارد. اگر با دقت گوش کنی، قطعا متوجه خواهی شد که چه کاری باید انجام دهی و با چه کسی چگونه باید رفتار کنی.

این نوای درون، چیزی فراتر از یک صوت است – یک نجوای احساسی است که وجودت را فرا می خواند. همه ما حیوانات از این نوای درونی، برخوردار هستیم.

اما از بودن این ویژگی در وجود انسان های این جنگل بی خبرم. به نظر من آن ها تنها مخلوقاتی هستند که فقط می توانند بعضی چیزها را انکار کرده و نادیده بگیرند. 


حیوانات هرگز عمداً باعث ناراحتی خود نمی شوند اما این کاری است که انسان ها بارها و بارها مرتکب می شوند. خیلی وقت ها شده که دیده ام چگونه در برابر خود ایستادگی می کنند و نمی خواهند خود را با جریان های طبیعی همراه سازند. 

اینگونه به نظر می رسد که آن ها خود را درگیر کار کرده اند و گاهی اوقات جایگاه خود را نیز فراموش می کنند. اما همانطور که می دانی، هر چه بیشتر از بصیرت وجودمان باخبر باشیم، بهتر رشد خواهیم کرد. من معتقدم که در این صورت است که روح القدس با ما سخن می گوید و  ما معمولا به دوستان خود می گوییم: زمانی که نمی دانی چکاری انجام دهی، هیچ کاری انجام نده!


اگر ساکت باشی می توانی به نوای درونیت گوش فرا دهی – GPS درونیت تو را راهنمایی خواهد کرد. 

روح می پرسد: « می خواهی با من صحبت کنی؟»

من می گویم: « اگر زمان داری، بله»  و روح می خندد. 

«زمان من ابدی است... چه سوالی در ذهن داری؟»

روح پاسخ داد... « چه چیزی در این جنگل بیشتر از همه، تو را در مورد انسان ها شگفت زده کرده است؟ » 

« اینکه آن ها از همان زمان بچگی، خسته می شوند، این که عجله می کنند تا زودتر بزرگ شوند و بعد دوست دارند که به دوران بچگی خود برگردند. در مورد اینکه، حاضرند سلامتی خود را در ازای پول درآوردن، از دست بدهند... و بعد مجبورند پول پس انداز خود را صرف بهبود سلامتی خود کنند. 

با نگرانی در مورد آینده، حال خود را فراموش می کنند، به نحوی که انگار نه در حال زندگی می کنند، نه در آینده. طوری زندگی می کنند که گویا هرگز نخواهند مرد و در حالی می میرند که هرگز فرصت زندگی کردن به خود نداده اند. »

روح دستان مرا در آغوش گرفت... و ما هر دو برای چند لحظه سکوت کردیم. 






و بعد من پرسیدم، 
« دوست داری فرزندانت چه درس هایی از زندگی بگیرند؟» روح القدس پاسخ داد: 
« می خواهم یاد بگیرند که همیشه نمی توانند همه را از خود راضی نگاه دارند به طوری که همه آن ها را دوست داشته باشند، فقط می توانند کاری کنند که دوست داشتنی باشند. دوست دارم یاد بگیرند که مقایسه کردن آدم ها، اصلا کار پسندیده ای نیست. می خواهم یاد بگیرند که ببخشند و بخشش داشته باشند. اینکه بدانند تنها چند ثانیه زمان می برد تا در دل کسی که دوستش دارند، زخم ایجاد کنند و بعد چندین سال زمان می برد تا این زخم ها را التیام ببخشند. دوست دارم بدانند که یک شخص ثروتمند کسی نیست که همه چیز دارد، بلکه کسی است که به حداقل ها محتاج است. باید بدانند که هستند افرادی که به سادگی عاشق آن ها هستند اما نمی دانند چگونه احساسات خود را بیان کنند. یاد بگیرند که دو نفر ممکن است به یک چیز نگاه کنند اما هر کدام، چیزهای متفاوتی را  ببینند. یاد بگیرند که کافی نیست که دیگران را ببخشند، بلکه باید یاد بگیرند که خودشان را نیز ببخشند. 

من با شرمندگی گفتم:  « ممنون از زمانی که گذاشتی..آیا چیز دیگری هم هست که فرزندانت باید از آن باخبر باشند؟ » روح القدس لبخندی زد و  گفت: 

« تنها اینکه بدانند، من اینجا هستم. همیشه! هر زمان که اراده کنند تنها کافی است که سکوت کنند و به صدای درونشان گوش فرا دهند.
