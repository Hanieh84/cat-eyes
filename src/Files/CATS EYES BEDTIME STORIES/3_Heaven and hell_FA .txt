بهشت و جهنم ( جواهرت- عشق) 
بچه گربه ی وحشی در کنار شیر کهن سال که در حال انتقال درک و شعور خود با گفتن داستان هایش بود، ایستاده بود. چند لحظه بعد، سایر حیوانات نیز جمع شدند تا به داستان ها گوش فرادهند. 

یک جنگجوی سامورایی بود که به دوردست ها سفر کرده بود تا به دیدار مانک-ای برود. وقتی به آنجا رسید بسیار منقلب و آشفته بود. 

« مانک-ای، به من بگو! چه فرقی بین بهشت و جهنم است؟ »

راهب چند لحظه سکوت کرد. سپس برگشت و به جنگجو نگاه کرد. 









او گفت: « تو خودت را جنگجوی سامورایی تلقی می کنی، چرا به خودت نگاه نمی کنی. تو چیزی نیستی، تو یک حیوان بی خاصیتی. »

سامورایی فریاد زد: « چی؟؟؟؟!!!!» و دستش را بر روی شمشیرش قرار داد. 

راهب گفت:« اوه!، می بینم که دستت را بر روی شمشیرت گذاشته ای، اما مطمئنم که حتی نمی توانی سر یک مگس را قطع کنی»

سامورایی خیلی عصبانی شد و نتوانست خود را کنترل کند. او شمشیرش را از غلاف درآورد و به بالای سر خود برد تا سر راهب کهن سال را بزند. در این لحظه، راهب با چشمان جادویی اش نگاهی به سامورایی انداخت و گفت،

« پسرم، این دروازه ی ورود جهنم است.» سامورایی با فهمیدن اینکه راهب قصد داشته به او درس زندگی بدهد، شمشیرش را غلاف کرد و از راهب به خاطر درسی که به او داده بود، تشکر کرد. 

راهب گفت: « دوست من، این همان دروازه ورود به جهنم است.» 

حالا لطفا بنشین که می خواهم داستانی برایت تعریف کنم.

سامورایی شمشیر خود را کنار گذاشت و با احترام نشست: « اوه، راهب، داستانت را بگو.» راهب شروع کرد: «روزی خرگوشی، در حال صحبت با خداوند در مورد بهشت و جهنم بود. » 

خداوند به او گفت : «با من بیا، من به تو جهنم را نشان خواهم داد.»

آن ها با هم به داخل اتاقی رفتند که پر بود از سنگ های سرخت و محکم. در مرکز این اتاق، در بالای یک آتشی کوچک، دیگ بزرگی قرار داشت که در داخل آن انواع سبزی ها در حال جوشیدن بودند. آن ها به نظر خیلی خوشمزه می آمدند و آب دهان خرگوش را به راه انداختند. در آن هنگام خرگوش متوجه شد که یک گروهی از حیوانات، دایره ای شکل به دور دیگ نشسته اند و هر کدام از آن ها، یک قاشق بلندی را در دست دارد. قاشق ها به قدری بزرگ بودند که قد آن ها تا به لبه ی دیگ نیز می رسید. اما دسته ی قاشق ها ظاهر عجیبی داشت به طوری که هر بار حیوانات قاشق خود را داخل دیگ می کردند، تنها مقدار کمی از غذا در داخل قاشق قرار می گرفت.







خرگوش می توانست صدای قار و قور شکم آن ها را بشنود. به نظر می آمد حیوانات بسیار سردشان شده و علاوه بر آن گرسنه و تیره بختند. 

خدا گفت: « و حالا می خواهم بهشت را به تو نشان دهم.»

آن ها با هم به داخل اتاق دیگر رفتند، این اتاق نیز تقریبا شبیه به همان اتاق قبلی بود و همانند آن اتاق دیگ بزرگی در وسط اتاق در حال پختن غذا بود و گروهی از حیوانات به دور ان نشسته بودند؛ هر حیوانی یک قاشق بلند در دست داشت. اما این بار، حیوانات خیلی راحت و حریصانه در حال خوردن غذا و غذا دادن به یکدیگر بودند و بر روی سنگ های اطراف خود لم داده بودند. با یکدیگر صحبت می کردند و در کنار یکدیگر شاد و خرم بوده و با یکدیگر بسیار مهربان بودند. 

خرگوش گفت: « سرورم، من متوجه نمی شوم، چرا اتاق اول جهنم بود و این اتاق بهشت است؟»

خداوند لبخندی زد و گفت: « خیلی ساده است. همانطور که می بینی در این اتاق حیوانات یاد گرفته اند که به یکدیگر غذا بدهند. » 

راهب به سامورایی ظرفی از میوه داد و اینگونه نتیجه گیری کرد:

«بهشت در همین دنیاست. ما می توانیم انتخاب کنیم که از روی ترس و یا از روی عشق رفتار کنیم و سپس بعدا نتیجه کار خود را خواهیم دید. 
