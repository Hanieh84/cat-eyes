Stå upp på insidan
(Stjärnpärlan)

En vildkatt tog en gång med sin unge till ett tivoli. Nu tycker kanske du att det är på sin plats att ifrågasätta en vildkatt som går på tivoli. Men du behöver inte förtvivla, det är helt på sin plats. Den här berättelsen är av en egen sort, det är en vandringsberättelse.

På tivolit fanns en björn som sålde heliumballonger. Några med snöre och andra som stod som roliga figurer på marken. Björnen hade alla färger; röd, blå, gul, grön… i olika former och figurer. När försäljningen gick dåligt brukade björnen släppa loss en heliumballong som svävade upp i luften och när de små på tivolit såg det ville de alla genast köpa en.

Den lilla ungen hade aldrig sett något liknande och blev helt uppspelt. I synnerhet då det fanns en heliumfylld figurballong av en katt, inte alls olik sig själv där den stod på marken. Den lilla katten kunde inte släppa ögonen från den. Efter ett tag kunde den inte heller motstå att klappa det försiktigt med tassen. Mycket noggrann med att hålla klorna indragna och nyfiken på vad hur den skulle reagera. Statyn svajade lätt bakåt och så tillbaka igen. Nu blev katten ännu mer uppspelt och prövade igen. Lite hårdare den här gången. Ballongen svajade åter till men var strax åter uppe igen. Nu slog vildkattsungen till med full kraft och ballongen for i backen men studsade åter upp på fötterna. Vid det här laget fick den stora vildkatten syn på vad som pågick och frågade:

"Vad tror du det är som gör att det ställer sig upp varje gång den slås ner på marken?"

Den lilla vildkatten tänkte en stund och svarade sedan:

"Kanske för att den står upp på insidan."

Den stora vildkatten log varmt. Under tiden släppte björnen ännu en liten ballong upp i luften som om den inte brydde sig. Men kände sedan att någon drog den bak i tivolijackan. Björnen vände sig om och såg den lilla ungen som frågade:

"Om du släpper upp en kattballong, kommer den också flyga?" Berörd av den lilles undran, svarade björnen mjukt.

"Lilla vän, det är inte ballongens färg eller form, det är vad som finns på insidan av ballongen som får den att flyga. Detsamma gäller oss i våra liv. Det är vad som är på insidan som räknas och det där som finns därinne, det som gör att vi stiger, känner oss lätta och får oss att flyga, det är vår attityd.

Har du någonsin undrat varför vissa individer, vissa djur är mer framgångsrika än andra? Det är ingen hemlighet, vet du. De tänker helt enkelt annorlunda och sedan agerar de annorlunda. Tar sina liv till nya höjder och når nya horisonter.

Ja, ta nu den där elefanten där borta som ett exempel. Den håller till här på tivolit. Ser du snöret som den hålls fast med? Det är inte mycket tjockare än det jag använder till mina ballonger och så fäst vid en träpinne i marken. Är det inte märkligt att en så stor vacker och magnifik varelse, som kan lyfta flera hundra kilo med sin snabel, bara står där och inte gör några försök att gå iväg? För alla andra är det ju helt uppenbart att den, när som helst bara skulle kunde bryta sig loss från sin bundenhet?

Men lyssna nu noga så ska jag berätta varför.


När den var ung och liten bands den i järnkätting till en kraftig järnstång nerpålad i marken. Oavsett hur hårt den drog, lyckades den inte att komma loss. Ju hårdare den drog, desto mer ont fick den. Så småningom gav den upp, efter att ha lärt sig att det inte är möjligt att bryta sig loss. Det är därför den vuxna elefanten här inte ens försöker. Det är inte längre kedjan som binder den utan en inre röst utifrån läxan den lärde sig som liten.

Så unge vän! Hålls du tillbaka på grund av en inre tro eller bild av dig själv som inte tjänar dig? Eller än värre, blivit tillsagd att du inte kan eller att något inte är för just dig? Då måste du bryta dig loss. I stort det mesta av vad du vill ta dig an kan du också åstadkomma. Det är din inställning och inte din förmåga som bestämmer hur högt du kommer stiga! Tja, ledsen junior, det där var ju lite mycket ord.

Ta en ballong vetja - du får den gratis. Hur högt ska du flyga? Tja, valet är ditt. Sikta mot stjärnorna och lyssna inifrån ut efter de högre makterna att leda din väg. "
