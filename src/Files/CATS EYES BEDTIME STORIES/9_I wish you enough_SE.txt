Jag önskar dig tillräckligt.
(Osynlighetspärlan)

"Under min väg här uppför berget hade jag ett mycket speciellt möte. Jag stötte på den gamla elefanten och hennes bästa vän; den lilla musen. Ja jag satte mig en bit ifrån för jag ville inte störa då de just var igång med att ta avsked från varandra vid albatrossens flygterminal. Musens sista utrop innan avgång hade precis meddelats och det var dags att ge sig av. Den lilla musen klappade ömt på snabeln och den gamla elefanten sa:

"Jag älskar dig och jag önskar dig tillräckligt."

Musen svarade

"Käraste vän, vårt tid tillsammans har varit mer än nog. Din vänskap är allt jag någonsin behövde. Jag önskar också dig tillräckligt."

De kramade om varandra, så gott nu en mus och en elefant kan kramas och musen klättrade upp, spände fast sig och vinkade en sista gång innan albatrossen flög iväg.

Den gamla elefanten gick långsamt över till mig där jag satt. Ståendes där, kunde jag se att hon ville och behövde gråta. Jag ville inte tränga mig på i hennes privatliv, men hon välkomnade mig genom att fråga:

"Har du någonsin sagt farväl till någon vetandes att det skulle bli för evigt?"

"Ja, det har jag" svarade jag. "Ursäkta att frågar, men varför är det här ett för evigt farväl?"

"Jag är gammal och han bor så långt bort. Jag har en del utmaningar framför mig nu och sanningen är den att nästa resa tillbaka hit för honom kommer i så fall att vara till min begravning. Jag är på väg till elefantriket och dit kan han inte följa med."

"När du sa farväl hörde jag dig säga: Jag önskar dig tillräckligt. Får jag fråga vad det betyder?"

Hon började le.

"Det är en önskan som har gått från generation till generation i vår familj. Mina föräldrar brukade säga det till alla."

Hon pausade en stund och tittade upp som om hon försökte komma ihåg något i detalj och log ännu mer.

"Ja, mitt minne är väldigt svagt och jag kan kanske inte komma ihåg vad som hände igår men de gamla sakerna minns jag som igår. När vi sa "Jag önskar dig tillräckligt" önskade vi att den andra personen skulle ha ett liv med tillräckligt bra saker för att fylla sina behov. Det betyder:”


Hon vände sig mot mig och såg mig djupt i ögonen.

"Jag önskar dig tillräckligt med sol för att ditt liv ska vara ljust.

Jag önskar dig tillräckligt med regn för att kunna uppskatta solen.

Jag önskar dig tillräckligt med lycka för att du ska hålla livslusten vid liv.

Jag önskar dig tillräckligt med sorg för att även små glädjeämnen ska verka stora.

Jag önskar dig tillräckligt många vinster för att du ska få allt du behöver.

   Jag önskar dig tillräckligt många förluster för att du ska uppskatta allt du har.

   Jag önskar dig tillräckligt många välkomnanden för att du ska klara av
   …det slutgiltiga avskedet.”

”Så började hon gråta, sa att det var dags och gick sin väg. Jag följde henne med blicken tills hon var borta ur sikte. Någonstans här uppe i bergen fanns bron, bron till elefantriket.
Det sägs att det tar en minut att hitta en speciell person. En timme att uppskatta dem. En dag att älska dem. Och ett helt liv att glömma dem. Så; TA TID ATT LEVA! "

Det gamla lejonet stod plötsligt upp och sträckte på sig lätt besvärad. Det samlade alla sina saker tillbaka ned i väskan medan det fortsatte:

"Nu mina kära lyssnare och unga berättare. Det är också dags för mig att lämna er. Min tid har kommit och min väg leder också upp bland dessa berg. Era vägar går ner, tillbaka till djungeln, stäppen eller andra avlägsna skogar där ni kan dela med er av dessa historier som jag nu har berättat för er.

Ta den här väskan. Jag behöver den inte längre. Här hittar ni allt ni behöver för att berätta dessa historier vidare och ett armband för att hjälpa er att komma ihåg dem och plats nog att fylla på med fler som ni samlar på er utmed er livsväg. Ja ni kanske tycker att det är märkligt med ett lejon som burit omkring på en väska men jag är och förblir en vandringskatt. Så det är dags:


Jag önskar er var och en tillräckligt!
