درس آخر ( جواهرات جادویی)

شیر اینگونه شروع کرد : « فیل جوانی بود که نادجا نام داشت. 

« شاید ندانید اما فیل ها بزرگترین نقاش های دنیا هستند و نادجا از جمله با استعدادترین دانش آموزان جنگل بود.

از طریق کار سخت، متعهد بودن، تصویرسازی و استعداد هنری فوق العاده، آموزش های سخت، نادجا توانست دوره ی خود را به اتمام برساند.

معلم روزی به او گفت : « حالا، فقط یک درس باقی مانده است. درس امروز این است که یک تصویر نقاشی کنی که مهمترین اثر تو تا به امروز باشد.»


نادجا شب و روز کار کرد و در نهایت نقاشی به اتمام رسید و به بهترین اثر او به آن روز تبدیل شد!

معلم او را مدح و ستایش کرد. 

« خیلی خوب است! حالا تابلوی نقاشی ات را به گودال آبی ببر و آن را در جایی آویزان کن که همه بتوانند آن را ببینند.

و بر روی آن نوشته ای بگذار که اگر کسی بتواند ایرادات این نقاشی را پیدا کند و آن را با علامت ضربدر مشخص کند، تو را بسیار خوشحال خواهد کرد.

نادجا دستور معلم را انجام داد و چند روز بی صبرانه منتظر ماند. 
بعد از چند روز عجولانه به سمت گودال آب رفت و مشتاق بود ببیند که از این امتحان سربلند بیرون آمده یا خیر. آیا نقاشی عاری از هر گونه خطایی بوده یا خیر؟ اما وقتی تابلوی نقاشی اش را دید، گویا قلبش به سختی در قفسه سینه اش جا شده بود. حتی از راه دور نیز او دید که تابلوی نقاشی اش پر است از ضربدرهای مختلف. حالا او دیگر فکر می کرد که یک شکست خورده ی واقعی است. 
ناراحت شد، بازگشت و نقاشی را به معلمش نشان داد. او چیزی نگفت، اما از نادجا خواست که یک نقاشی جدید بکشد و اگر امکان داشت نقاشی اش از دفعه پیش بهتر باشد!

این بار نادجا سخت تر از پیش کار کرد. او خیلی دوست داشت که موفق شود! معلم این بار نیز او را مورد مدح و ستایش قرار داد و گفت که این بار نیز نقاشی اش را در داخل گودال آب آویزان کند. اما این بار، نوشته ای که به آن می چسباند، متفاوت خواهد بود.

نادجا به حرف معلم گوش کرد و سپس نقاشی را برای آویزان کردن، با خود برد. او این بار تابلو را با یک متن دیگری آویزان کرد . این نوشته نیز تاکید بر این داشت که مردم هر گونه خطایی را دیدند، با علامتی مشخص کنند. اما با این تفاوت که این بار از آن ها خواسته شده بود که اشتباهات را با برداشتن یک قلمو، اصلاح کنند.

در کمال تعجب، وقتی نادجا بعد از چند روز به سراغ تابلوی نقاشی اش رفت، هیچ ضربدری بر روی تابلوی نقاشی اش پیدا نکرد. در کمال خوشحالی و خرسندی، او بازگشت و نقاشی را  به معلم خود نشان داد. 
معلم به او گفت: «به این ترتیب تو آخرین درس دوره ی آموزشی ات را یاد گرفتی و آن درس این بود که : همیشه آدم هایی وجود دارند که کار شما را قضاوت می کنند. نقاشی اول پر بود از ضربدرهای مختلف، چون که بسیاری از  افراد دوست دارند که جزیی از اتفاقات باشند و آن ها را نقد کنند- حتی اگر دانش آن را نداشته باشند. نقاشی دوم عاری از هر گونه اصلاحات بود،   زیرا خود آن افراد، دانش شان و مهارتشان به اندازه کافی نبوده است.

شیر کهن سال، پنجه هایش را در داخل خاکستر آتش کرد و با آن بر روی زمین خشک، علامت اخطار کشید.

«بنابراین، وقتی که تصمیم به انجام کاری می گیرید، سعی کنید تمام استعداد و قلب و روح خود را در آن بکار گیرید و خودتان قاضی خودتان باشید. شما به کارتان ارزش می دهید – و مردم نظاره گر دنیا نمی توانند این ارزش را از کار شما بگیرند. 

و هرگز فراموش نکنید که قضاوت کاری زندگی افراد، نیز درست نمی باشد. 
