Djurens skola.
(Fröpärlan)

Det gamla lejonet lutade sig tillbaka och började på ännu en historia:

"En gång i tiden bestämde sig alla djungelns djur för, att de ville göra något meningsfullt för att möta den nya världens utmaningar, så de startade en skola. Alla unga djur var där för att delta. De skapade en läroplan som omfattade att springa, klättra, simma och flyga. För att förenkla upplägget deltog alla djuren i samtliga ämnen."

"Du menar att de inte behövde lära sig att läsa?" avbröt vildkattsungen.

"Nej, och inte heller att skriva eller att räkna matte."

"Wow-cool!" suckade de unga lyssnarna.

"Flodankan var utmärkt på att simma. Faktum är att han var bättre än läraren. Det var bara fisken som kunde konkurrera med den. Däremot fick den bara godkänt i att flyga och var mycket dålig på att springa. Så den behövde därför inte gå till några simlektioner utan fick extraundervisning i löpning. Men det medförde att simhuden på fötterna blev så slitna att simförmågan sjönk till medelmåttig. Medelmåttig var fortfarande godkänt från skolans sätt att se det men för ankan var det ett stort bakslag och den kände sig mycket nedstämd.”

"Vad hände med fisken?" frågade ungen.

'' Tja, jag tror inte att pirayan förväntades att gå i skolan. Den umgicks ju inte riktigt med stäppen och djungelns djur. Vad vet jag? Den kanske simmade iväg på en charterresa?"

"Ja! eller också så flög den med fenor som flygfiskar "sa en annan unge som nyligen anslutit sig till gruppen kring lägerelden.

"Hmm, Fenix charterresor kanske", grymtade den gamle. "Men snälla låt mig nu fortsätta.

Så, kaninen var en av de bästa i klassen i löpning, förstås inte lika snabb som geparden men absolut en av de snabbaste. Men tyvärr drabbades den snart av nervösa ryckningar i benen för att den låg så pass efter i simklasserna. Den hade ju en starkt utvecklad vattenskräck. Till sist blev den så orolig att den var tvungen att stanna hemma från skolan. "

"Stackars liten" kommenterade lyssnarskaran.

"Tja, inte heller ekorren eller  apan tyckte om vatten, men var å andra sidan utmärkta i klättring. De kunde klättra med huvudet upp eller ner. Däremot uppstod det frustration i flygklasserna då deras lärare insisterade på att de skulle började från marken och upp istället för från trädtopparna och ned. De ansträngde sig så hårt att de till sist utvecklade muskelkramper som slutade med ett endast godkänt i klättring och underkänt i löpning.

Örnen var klassens problembarn och fick många utskällningar för att den inte ville samarbeta. I klättringsklassen slog han alla de andra eleverna till toppen på ett träd, men insisterade på att göra det på sitt sätt! Den var en riktig rebell och bråkmakare. Faktum är att örnen flög oavsett ämne på schemat.

"Den kanske följde med fisken istället på en charterresa?", fnissade en av de små.

"Om de gjorde det så flög de två förhoppningsvis med olika flygbolag. Trots sitt skarpa bett skulle nog pirayan annars riskerat att hamna på flygmenyn som örngott.

Några som inte flög alls var bältdjuren. De stannade helt enkelt hemma från skolan och kämpade för att grävning skulle komma med på skolschemat. När det så inte gjorde startade de en egen friskola och anställde en gammal grävling som flyttat in i djungeln. Kaninerna och mullvadarna kom snart också dit och det blev en uppskattad privatskola.

Så småningom blev djuren tvungna att stänga skolan, eftersom eleverna bara blev ledsna över att behöva vara bra på allt istället för att ta hand om och utveckla sina styrkor. Vi har ju alla våra styrkor och behöver arbeta hårt för att göra det mesta möjliga av dem och inte begränsa oss med att förska bli bra på något som inte är naturligt för oss.

Så tänk på vem du är och vem till exempel ankorna, kaninerna, ekorrarna eller örnarna är i ditt liv. Fundera på hur du bäst kan uppmuntra dina såväl som deras unika potential, färdigheter och styrkor istället för att försöka få alla lika bra i allt. Hjälp istället varandra med det som var och en är riktigt bra på.»
