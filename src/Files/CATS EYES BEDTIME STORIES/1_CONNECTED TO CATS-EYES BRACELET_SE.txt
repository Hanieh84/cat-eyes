KATTÖGATS VANDRINGSSAGOR

Nedan följer tio reviderade vandringsberättelser hämtade från Internet och valda för att matcha pärlorna i kattögats armband.

Av Nik Dee  2020 05 11

Hur vildkatten fick sina ögon.
(Första kattögat)

Du kanske tycker att det är märkligt med en historia som börjar så här, men det här är en vandringssaga.

Det var en gång ett gammalt och klokt lejon som hade färdats långt genom djungelns tropiska landskap och nu fortsatt sin väg upp ibland bergen. Där passerade den en flod och fann i flodbädden ett par gnistrande ädelstenar; ’kattögonstenar’. De glittrade och glänste i solljuset. Lejonet plockade upp dem och stoppade dem i sin väska och vandrade så vidare.

Ja, du kanske tycker att det är konstigt med ett lejon som bär på en väska, men det här lejonet var ett vandringslejon. Lite senare slog den läger för natten och tände sig en liten eld som sällskap.

Inte långt därifrån fanns av en händelse en liten vildkattsunge som gått vilse ur djungeln och irrat sig upp i bergen. Den fick nu syn på ljuset och närmade sig nyfiket elden. Det var efterlängtat att få ett ljus som visade vägen i den mörka bergsskogen. Först blev den riktigt rädd för det mäktiga lejonets skrämmande utseende, sittandes där i den flammande eldens sken.

Men nyfikenheten och hungern tog överhanden och den närmade sig lejonet för att fråga om den möjligen skulle kunna få göra sällskap under natten och eventuellt dela lite kvällsmat, om det nu skulle råka finnas någon.

Det gamla lejonet svarade ja, öppnade väskan och tog fram ett stort stycke bröd.

Ja, du kanske tycker att det är konstigt med ett lejon som äter bröd och inte kött, men det var ett vandringslejon. Den lilla vildkattsungen fick nu syn på ädelstenarna som glittrade i väskan. De glimmade och glänste i månskenet. Skämtsam sa den:

“Wow! Jag skulle inte möjligen kunna få de där stenarna istället?”

Redan innan den avslutat meningen ångrade den sin kaxiga förfrågan och bet sig nu i tungan. Vem trodde den att den var som fullständig liten främling.

Men utan minsta tvekan så svarade lejonet:
”Ja, varsågod. Du kan ta mina stenar.”

Den lilla vildkatten kunde först inte tro sina öron. Vilken tur den hade. Den blev så överväldigad att den genast sa farväl utan att ens smaka på en endaste brödsmula. Tja, jag antar att den inte vågade stanna utifall det gamla lejonet plötsligt skulle ändra sig. Katten tog stenarna och gav sig så av i respektfull tacksamhet, fortfarande med en känsla av att detta säkert bara var ett test och att lejonet när som helst skulle ångra sig.

Det gamla lejonet åt ett stycke av sitt bröd och rullade ihop sig för att sova. Men det tog inte lång tid innan det hörde avlägsna steg från små tassar närma sig och vildkattsungen var strax tillbaka igen. Den satte sig vid den pyrande elden, lämnade tillbaka stenarna och sa:

"Tack för den snälla och generösa gåvan. Men det finns något annat jag hellre skulle vilja ha än de här fina ädelstenarna, något mycket dyrbarare. Och det är vad det än nu var som gjorde dig villig att ge dem till mig utan minsta tvivel eller tvekan. "

"Det ska du få." Sa det gamla lejonet. "Och mycket mer. Jag ska göra de ädelstenarna till dina ögon, lysandes i mörkret och därmed göra det möjligt för dig att finna din väg i mörkret. Använd dem väl för att hitta mörka platser där du kan dela med dig av ditt ljus; det ena blickandes in och det andra ut. Sprid så ljus och värme till mörka och kalla skrymslen i dig själv såväl som på andra mörka ställen vart du än hittar dem i denna stora vilda värld och det finns många mörka platser där nere i vår djungel."

Ja, du kanske tycker det är konstigt med ett lejon som har magiska krafter, men det här var ett vandringslejon. Och så gick det till när vildkatten fick sina ögon som kunde se så bra i mörkret. Lys med en lampa på vilket katt som helst så kommer du att se de ädelstenarna reflekterandes tillbaka.
