मैं तुम्हारे लिए प्रार्थना करता रहूँगा
(अदृश्य मणि)

“पहाड़ पर मेरी इस चढ़ाई के दौरान मेरी एक विशेष मुलाक़ात हुई। मैंने एक बूढ़ी हथिनी और उसके सबसे अच्छे मित्र; एक चूहे, को सुना। वे साथ में कुछ अंतिम क्षण बिता रहे थे जबकि अलबाटरोस एयर्लाइन से चूहे के प्रस्थान की घोषणा हुई। यह अब जाने का समय था, छोटे चूहे ने प्यार से सूँड पर हाथ फिराया, और बूढ़ी हथिनी ने कहा,

“मैं तुमसे प्यार करती हूँ और तुम्हारे लिए प्रार्थना करती रहूँगी।“

चूहे ने उत्तर दिया,

“मेरी सबसे प्यारी मित्र, हमारी साथ में जिंदगी बहुत अच्छी थी। मुझे हमेशा केवल तुम्हारे प्यार की ही जरूरत थी। मैं भी तुम्हारे लिए हमेशा प्रार्थना करूंगा।“

वे गले मिले, जैसे कि एक हाथी और एक चूहा गले मिल सकते हैं, और चूहा सीढ़ियां चढ़कर ऊपर गया, सीट पर बैठा और हवाई जहाज उड़ गया।

बूढ़ी हथिनी  धीरे धीरे चल कर वहां आई जहां मैं बैठा था। वहां बैठकर मैं देख सकता था कि वह क्या चाहती थी और वह रोना चाह रही थी। मैंने उसकी निजता में खलल न डालने की कोशिश की लेकिन उसने मेरा स्वागत करते हुए कहा,

“क्या तुमने कभी किसी को अलविदा कहा है, यह जानते हुए कि वह कभी नहीं लौटेगा?

“हां, मैंने कहा है,” मैंने उत्तर दिया। “माफ कीजिएगा मैं पूछ रहा हूं, लेकिन क्या यह हमेशा के लिए अलविदा था?”

“मैं बूढ़ी हो गई हूं और वह बहुत दूर रहता है। मेरे सामने चुनौतियां है और सच्चाई यह है कि उसके वापस आने की अगली यात्रा पर शायद मेरा अंतिम समय होगा।“ उसने कहा, “मैं हाथियों के साम्राज्य की ओर जा रही हूं और वहां वह मेरे पीछे नहीं आ सकता”

“जब आप अलविदा कह रही थी तो मैंने आप को कहते सुना कि, ‘मैं तुम्हारे लिए हमेशा प्रार्थना करूंगी।’ क्या मैं जान सकता हूं कि इसका क्या मतलब था?


वह मुस्कुराने लगी।

“यह एक शुभेच्छा है जो हम हाथी पीढ़ियों से एक दूसरे को देते चले आए हैं। मेरे माता-पिता एक दूसरे को यह हमेशा कहते थे।“
एक क्षण के लिए चुप रहकर उसने ऊपर की ओर देखा, जैसे वो विस्तार से याद करना चाह रही हो और वह और भी अधिक मुस्कुराई।


“मेरे स्मृति बहुत कमजोर हो गई है और मैं याद नहीं रख पाती कि कल क्या हुआ था, लेकिन उन पुरानी चीजों को मैं उस तरह याद कर पाती हूं जैसे कल ही हुई हो। जब हमने कहा कि ‘मैं तुम्हारे लिए हमेशा प्रार्थना करूंगी’ तो हम चाहते थे कि हम अपनी बची हुई जिंदगी सभी अच्छी चीजों  के साथ बिताएं।“


“फिर मेरी तरफ मुड़ कर अपनी एक स्मृति बताते हुए उसने मेरे साथ साझा किया,

“मैं प्रार्थना करूंगी सूर्य से की सबसे ऊंची तुम्हारी ऊंचाई हो,

मैं प्रार्थना करूंगी  वर्षा से कि वह सूरज की रोशनी को सम्मान दें,
मैं प्रार्थना करूंगी कि तुम्हें इतनी खुशियां मिले कि तुम्हारी आत्मा सदा जीवंत रहे,

मैं प्रार्थना करूंगी कि बस इतना ही दर्द हो कि छोटे-छोटे आनंद भी बहुत बड़े महसूस हो,
मैं प्रार्थना करूंगी कि तुम इतना प्राप्त करो कि तुम्हारी सभी इच्छाएं संतुष्ट हों,

मैं प्रार्थना करूंगी तुम बस इतना ही खोओ ताकि जो तुम्हारे पास है उसकी अहमियत समझ सको,

मैं प्रार्थना करूंगी कि तुम इतने लोगों से मिलो की अंतिम अलविदा कहना और भी आसान हो।“

 
फिर वह रोने लगी और चली गई, और  मेरी आंखें उसके पीछे-पीछे गई जब तक की वह मेरी नजरों से ओझल नहीं हो गई। ऊपर पहाड़ी पर कहीं एक पुल था, वह पुल हाथियों के साम्राज्य की ओर जाता था। लोग कहते हैं कि अपने लिए बने विशेष व्यक्ति को ढूंढने में केवल एक मिनट लगता है, उसका महत्व समझने में एक घंटा, उससे प्यार करने में एक दिन और उन्हें भूलने में सारा जीवन लग जाता है, इसलिए जीवन में उन्हें अपने साथ रखें!”

बूढ़ा शेर अचानक खड़ा हो गया, और कुछ अजीब तरीके से उसने अंगड़ाई ली। उसने अपनी सारी चीजें अपने थैले में समेटी और कहता रहा:

“मेरे प्यारे मित्रों और मेरे साथी कथावाचकों, अब समय आ गया है कि मैं तुम्हें छोड़ कर जाऊं। मेरा समय हो गया है और मेरा रास्ता इन पहाड़ों से ऊपर जाता है, जबकि तुम्हारा नीचे की ओर जंगल में वापस, और जब तुम जाओ तो जो कहानियां मैंने तुम्हें बताई हैं, उन्हें सबके साथ साझा करना। 

इस थैले को ले लो। अब मुझे इसकी कोई जरूरत नहीं है। इसमें तुम्हें वह सब कुछ मिलेगा जो कहानियां सुनाने के लिए जरूरी है, और भी बहुत कुछ जो तुम अपनी आगे की यात्रा में इकट्ठा करते रहोगे। इस पर एक बिल्ली का चित्र बना हुआ है, इसे अपना बना लो। हाँ तुम्हें लगेगा, यह थोड़ा अजीब है एक जंगली बिल्ली थैला लेकर घूम रही है, लेकिन मैं थोड़ा घुमक्कड़ हूं। ठीक है अब;

मैं तुम्हारे लिए हमेशा प्रार्थना करूंगा।
