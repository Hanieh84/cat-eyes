کنار ایستادن ( جواهرات ستاره ای)

روزی یک گربه ی وحشی، فرزندش را به یک نمایشگاه برد. شاید برایتان سوال شود که مگر می شود یک گربه وحشی به نمایشگاه برود، یادتان نرود که این داستان متفاوت است و نوعی ماجراجویی است.

در نمایشگاه، خرسی بود که بادکنک می فروخت.   برخی از بادکنکها به صورت رشته ای بود و برخی از آن ها به شکل مجسمه های ایستاده بودند. خرس در انواع رنگ ها، قرمز، آبی، زرد، سبز و در اشکال مختلف بادکنک داشت. هر وقت که فروش کم می شد، خرس یکی از بادکنک های هلیومی را باد می کرد و به هوا می فرستاد و این کار باعث می شد که بچه ها بادکنک را ببینند و برای خرید هجوم بیاورند. 


بچه گربه کوچک تا به حال چنین چیزی ندیده بود و بسیار هیجان زده شد. از قضا، او بادکنکی را دید که به شکل مجسمه ای از گربه بود اما داخل آن با گاز هلیوم پر شده بود. بچه گربه نتوانست دست از نگاه کردن به آن بردارد. بعد از چند لحظه نتوانست طاقت بیاورد و به آرامی با پنجه هایش به طوری که بسیار مراقب بود به بادکنک آسیبی نرساند، به آن ضربه زد. بادکنک به آرامی عقب رفت و سپس به جای قبلی خود بازگشت. اینکار بیشتر بچه گربه را هیجان زده کرد. 



این باز ضربه محکم تری زد و بالن باز هم با شدت بیشتری به عقب رفت و سرجایش بازگشت. بچه گربه بار دیگر با پنجه اش ضربه محکم تری به بادکنک زد و بادکنک به زمین برخورد کرد و باز به سرجای قبلی اش بازگشت. در این لحظه پدرش که این صحنه را دید، پرسید:

« به نظرت چرا هر بار که به آن ضربه می زنی، بار دیگر به سر جای خود باز می گردد.»

بچه گربه چند لحظه فکر کرد و گفت: 

« شاید یه چیز درونی باعث می شود که به جای قبلی خود برگردد.»

در همین لحظه خرس بادکنک هلیومی دیگری را به هوا فرستاد. اما ناگهان دید که کسی به شدت در حال کشیدن کت اش است. خرس به آرامی برگشت و دید بچه گربه ای پایین پاهایش ایستاده است، بچه گربه پرسید: 
«اگر یک بادکنک گربه ای را نیز به هوا بفرستی، می تواند پرواز کند؟ » خرس با مهربانی پاسخ داد: 

« بچه گربه عزیز، رفتن بادکنک به هوا ربطی به رنگ و شکل آن ندارد، بلکه به ماده ای بستگی دارد که در داخل آن قرار دارد. همین موضوع در مورد زندگی همه ما نیز صدق می کند. آنچه که در درون ما می گذرد می تواند باعث پیشرفت و صعود ما گردد و یا نگرش ما را تغییر دهد. 


آیا تا به حال به این فکر کرده اید که چرا بعضی از افراد یا حیوانات از دیگران موفق تر هستند؟ این موضوع، یک راز نیست، همه شما می دانید. این تنها به یک چیز بستگی دارد و آن چیزی نیست جز، متفاوت فکر کردن و متفاوت رفتار کردن. این کار باعث می شود که آن ها به افق های تازه تری در زندگی شان برسند. 






حالا، به اون فیل که آن سوی باغ وحش است، نگاه کن. این فیل در اینجا محبوس شده است. آیا ریسمان هایی که او را اینجا محبوس کرده را می بینی؟

این ریسمان ها چندان از نخ های بادکنک من هم ضخیم تر نیستند و به چند پایه چوبی که در زمین قرار دارند، بسته شده اند. آیا برایت عجیب نیست که چنین موجود بزرگ و زیبایی، که می تواند صد ها کیلو وزن را با خرطوم خود جابجا کند، چرا هیچ تلاشی برای فرار نمی کند؟ همه اینطور فکر می کنند که او هر وقت بخواهد می تواند قل و زنجیرها را باز کند و فرار کند...

حالا با دقت به حرف های من گوش بده. 

وقتی که این فیل کوچک و جوان بوده، با زنجیرهای آهنی او را بسته بودند، هر چقدر هم که زور بزنی، نمی توانی این زنجیرها را پاره کنی و بیشتر خودت آسیب خواهی دید. بنابراین، سرانجام فیل دست از تلاش برای پاره کردن زنجیرها بر می دارد و به این فکر کرده که دیگر آزادی امکان پذیر نیست. در نتیجه بعد از بزرگ شدن نیز هیچ تلاشی برای آزادی نکرده است. دیگر زنجیری وجود ندارد که دست و پای او را بسته باشند اما آن صدای درونی به او می گوید که آزادی امکان پذیر نیست.

ای بچه گربه! آیا تا به حال مورد تهمت قرار گرفته ای؟ یا از آن مهم تر آیا کسی بهت گفته که از عهده کاری بر نمیایی و یا اینکه این کار، کار تو نیست؟ در این مواقع سعی کن از مرزها بگذری. به هر چه که فکر می کنی، به همان نیز اعتقاد پیدا خواهی کرد و در نهایت به همان نیز خواهی رسید! این نگرش شماست نه توانایی شما، که رفتار شما را تعیین می کند! خب، ببخشید که خیلی ادبی صحبت کردم. 

یک بالن بردار- برای تو رایگان خواهد بود. خب، تا کجا می خواهی پرواز کنی؟ انتخاب با توست. ستاره ها را هدف بگیر به قدرت های بزرگتر گوش فرا بده تا راهت را پیدا کنی
