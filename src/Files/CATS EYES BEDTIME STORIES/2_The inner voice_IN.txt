अन्तर्मन की आवाज़ (शांत मणियाँ)

शावक को जादू से चमकती हुई आँखें देने के बाद, शेर ने लकड़ी का एक और टुकड़ा आग में रखा और बोला:

“तुम्हारी आँखों के बदले में मैं तुम्हारे कान उधार लेना चाहता हूँ, ताकि अपनी कहानियों को सुनकर याद रख सकूँ। लेकिन वही नहीं, मैं उन्हें पकड़ना चाहता हूँ। देखो, ध्यान से सुनना शायद किसी भी संबंध में सबसे बढ़िया गुण होता है। और इससे पहले कि तुम कोई सलाह देना शुरू करो, तीन बाते हैं जो कहनी और ध्यान देनी चाहिए। वे हैं: 

तुम्हारा क्या मतलब है?/ मैं समझा नहीं। व मुझे और बताओं।


तुम ये तीन बातें जितनी बार चाहो कह सकते हो और तुम इन तीन चीजों को कहने का क्रम बदल सकते हो।


लेकिन मैं कहूँगा कि तुम्हें अपने अन्तर्मन के कानों से सुनना चाहिए और तुम्हें पता चलेगा कि अंत में मौन तुमसे बात करेगा। अगर तुम वास्तव में ध्यान दोगे, तो तुम जान पाओगे कि क्या करना है और किसके साथ मिलकर करना है।


यह वास्तव में कोई धीमी आवाज़ वाली संवेदना की बजाए एक भावना है, जो तुम्हारे बाहरी वजूद के अंदर धड़कती है। यह हम सभी जीवों के पास है।

लेकिन मैं जंगल के लोगों के बारे में पक्के तरीके से नहीं कह सकता। मुझे लगता है वे ऐसे प्राणी है जो केवल इसे खारिज और नज़रअंदाज़ कर सकते हैं।

जानवर कभी खुद के लिए उस तरह असहजता नहीं पैसा करते जैसा कि लोग करते हैं। मैंने न जाने कितनी बार देखा है और उन्हें उनके अन्तर्मन के विरुद्ध जाते महसूस किया है, परिणामस्वरूप उन्होने खुद को नैसर्गिक बहाव के विपरीत विषम परिस्थितियों में पाया है।

ऐसा लगता है कि लोग कुछ करने की जद्दोजहद में लगना चाहते हैं और कभी –कभी इस बहाव में अपना वजूद खो बैठते हैं। लेकिन जैसा कि तुम अच्छी तरह जानते हो; हम अपने सहज ध्यान से जितना बेहतर तालमेल बनाएँगे, हम उतने ही बेहतर बनेंगे। मैं मानता हूँ कि इसी माध्यम से महान ईश्वर हमसे बात करता है। और मैं अक्सर अपने दोस्तों को बता हूँ; जब तुम्हें न पता हो कि क्या करना है, तो कुछ मत करो।

मौन हो जाओ, ताकि तुम पाने अंदर की स्थिर, धीमी आवाज़ को सुन पाओ जो तुम्हारा मार्गदर्शन करेगी।

लोगों को समझने के लिए एक बार मैं सर्वशक्तिमान जंगल की आत्मा से बाते करते हुए चलता रहा।“ 

“तो, क्या तुम मुझसे बात करना चाहोगे? “ आत्मा ने कहा।

“अगर आपके पास समय हो,” मैंने कहा और आत्मा मुस्कुरायी।
“मेरा समय तो अनंत है.... मेरे लिए तुम्हारे पास क्या सवाल है?'

“इस जंगल के मनुष्यों के बारे में तुम्हें सबसे ज्यादा आश्चर्यचकित क्या करता है? “ जंगल की आत्मा ने उत्तर दिया...
“कि वे बचपन से ऊब जाते है, और जल्दी बड़े होना चाहते हैं और फिर बड़े होने पर फिर से बच्चे बनना चाहते हैं। कि वे पैसे कमाने के लिए अपनी सेहत को खो देते हैं... और फिर सेहत को वापस पाने के लिए पैसों को भी लुटा देते हैं।“

कि भविष्य के बारे में व्याकुलता से सोचते रहकर वे अपने वर्तमान को भूल जाते हैं, इस प्रकार वे न तो वर्तमान में जीते हैं, न ही भविष्य में। कि वे इस तरह जीते हैं जैसे वे कभी नहीं मरेंगे, और इस तरह मरते हैं जैसे कभी जिये ही नहीं।“

उस आत्मा ने मेरा हाथ थाम लिया.... और हम कुछ समय तक मौन रहे।

फिर मैंने पूछा
“जीवन की कौन सी ऐसी सीखें है जो आप चाहेंगी कि आपके बच्चे सीखें?“ जंगल की आत्मा ने जवाब दिया: 

“वे सीखें कि किसी को खुद से जबरन प्यार नहीं कराया जा सकता। वे बस इतना कर सकते हैं कि प्रेम करते रहें। वे सीखें कि खुद की दूसरों से तुलना करना अच्छा नहीं है। वे क्षमा का अभ्यास कर क्षमा करना सीखें। वे सीखें कि आफ्नो को चोट पहुँचाने में मात्र कुछ सेकंड लगते हैं, जबकि उसके घावों को पूरा करने में सालों लग जाते हैं। वे सीखें कि धनी व्यक्ति के पास सब कुछ नहीं होता, बल्कि उसके पास सब कुछ होता है जिसकी जरूरतें सबसे कम होती हैं। वे सीखें कि ऐसे लोग हैं उन्हें बहुत अधिक चाहते हैं, लेकिन बस उन्हें अपने जज़्बात ज़ाहिर करना नहीं आता। वे सीखें कि दो लोग एक ही चीज को दो अलग-अलग तरीकों से देख सकते हैं। वे सीखें कि एक दूसरे को माफ कर देना भर काफी नहीं है, बल्कि उन्हें खुद को माफ करना भी सीखना होगा।“

अपना समय देने के आपका धन्यवाद, “ मैंने विनम्रता से कहा। “क्या आप अपने बच्चों को कुछ और बताना चाहेंगी? “ आत्मा फिर मुस्कुराइ और बोली:

बस ये कि मैं हमेशा यहाँ मौजूद हूँ, बस कभी कभी थोड़ा शांत समय निकालें, और अपने मन की सुनें।